༄༅། །དཔལ་ལྡན་བླ་མའི་རྣམ་པར་ཐར་པ་མཐོང་བ་དོན་ཡོད་ཅེས་བྱ་བ་བཞུགས་སོ།།

༄༅། །ན་མཿ ཤྲི་མ་ནྶ་ད་གུ་རུ་བྷ་ཊྚ་ར་ཀ་རརྣ་པྲཛྙ་པ་ར་མ་སིདྡྷི་ཤྲི་བྷ་དྲ་ས་དུ་ཡ། དཔལ་ལྡན་བླ་མ་དམ་པ་རྗེ་བཙུན་རིན་པོ་ཆེ་སྐུ་ཞང་ཆོས་རྗེ་རིན་ཆེན་མཁྱེན་རབ་མཆོག་གྲུབ་དཔལ་བཟང་པོའི་ཞབས་ལ་གུས་པས་ཕྱག་འཚལ་ལོ།།
ལུང་དང་རྟོགས་པའི་རིན་ཆེན་ལས་གྲུབ་རྒྱལ་བ་ཡི།། བསྟན་པ་དྲི་མེད་མཁྱེན་རབ་ཐུགས་རྗེས་གསལ་མཛད་པའི།། མཁས་མཆོག་གྲུབ་པའི་རྣལ་འབྱོར་དབང་ཕྱུག་རིན་པོ་ཆེ།། དཔལ་ལྡན་ཕྲིན་ལས་བཟང་པོའི་ཞབས་རྟེེན་པདྨར་འདུད།།
སྔོན་བསགས་ཚོགས་གཉིས་རིན་ཆེན་དུ་མའི་ཁམས་ལས་གྲུབ།། དཔག་ཡས་མཁྱེན་རབ་བརྩེ་ཆེན་ཉི་ཟླའི་སྐ་རགས་ཅན།། བསྟན་འཛིན་ལྷ་མཆོག་གྲུབ་པས་ཉེར་བསྟེན་རི་ཡི་རྒྱལ།།
གདུལ་བྱ་གླིང་བཞིའི་དཔལ་མགོན་བཟང་པོར་སླར་ཡང་འདུད།།

༄༅། །དཔལ་ལྡན་རྒྱལ་བའི་མཚོ་ཆེན་རྣམ་ཐར་དབང་འབྱོར་དྲང་སྲོང་མཆོག་གིས་ཀྱང།། ཇི་བཞིན་བརྗོད་ལ་ངལ་ན་བདག་འདྲས་ཅི་སྨོས་འོན་ཀྱང་གུས་པ་ཡིས།། ཅི་མཛད་ལེགས་མཐོང་མཐོང་བ་དོན་ཡོད་རང་གཞན་དད་པའི་དབང་པོ་དག།།
རྣམ་པར་རྒྱས་བྱེད་ཇི་ལྟར་ནུས་བཞིན་རྩོམ་ལ་སྲུང་མས་གྲོགས་མཛོད་ཅིག།། འདིར་བདག་ཅག་རྣམས་ཀྱི་དཔལ་ལྡན་བླ་མ་དམ་པ་རིགས་ཐམས་ཅད་ཀྱི་བདག་པོ་རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་དང་གཉིས་སུ་མ་མཆིས་པའི་མཚུངས་མེད་ཆོས་ཀྱི་རྗེ་རིན་པོ་ཆེ།
གཅིག་ཏུ་བདེ་བར་གཤེགས་པའི་བསྟན་པ་རིན་པོ་ཆེ་ལ་གཅེས་སྤྲས་སུ་མཛད་པ། སེམས་ཅན་ཐམས་ཅད་ལ་བུ་གཅིག་པ་ལྟར་མཆོག་ཏུ་བརྩེ་བའི་ཐུགས་རྗེ་ཅན།
བདེན་པ་གཉིས་ཟུང་དུ་འཇུག་པའི་ཏིང་ངེ་འཛིན་དང་རིམ་པ་གཉིས་ཀྱི་ཟབ་མོ་རྡོ་རྗེའི་རྣལ་འབྱོར་ལས་ཐུགས་རྟག་ཏུ་མི་གཡོ་བ། འདུལ་བ་དང་མདོ་སྡེ་དང་མངོན་པའི་སྡེ་སྣོད་གསུམ་གྱི་སྟོན་པ།
ཚུལ་ཁྲིམས་དང་ཏིང་ངེ་འཛིན་དང་ཤེས་རབ་ཀྱི་བསླབ་པ་གསུམ་དང་ལྡན་པ། རྒྱུད་སྡེ་ཆེན་པོ་བཞིའི་མཚན་བཅས་དང། མཚན་མེད་ཀྱི་

ཏིང་ངེ་འཛིན་ནི་བྱེ་བ་ཕྲག་བརྒྱས་རྣམ་པར་བརྩོན་པ། མཁས་པ་དང་གྲུབ་པའི་དབང་ཕྱུག་དུ་མའི་ས་འཛིན་གྱི་སྤོ་ལས་ལེགས་པར་བབས་པའི་ལུང་དང་མན་ངག་ཟབ་མོའི་བདུད་རྩིའི་རྒྱུན་དུ་མས་ཐུགས་ཀྱི་ཁྱོན་ཡང་དག་པར་གང་བའི་བསྟན་པའི་གངས་ཆེན་མཚོ།
ཟབ་དོན་ཉིང་ཁུའི་འབྲུ་མར་གྱིས་ཡང་དག་པར་གཏམ་པའི་བསྟན་པ་རིན་པོ་ཆེའི་སྒྲོན་མེད་དམ་པ། སྐལ་བ་དང་ལྡན་པ་རྣམས་ལ། སོ་སོ་ཐར་པ་དང་བྱང་ཆུབ་སེམས་དཔའ་དང་རིག་པ་འཛིན་པའི་སྡེ་སྣོད་ལས་བྱུང་བའི་གདམས་པདང་རྗེས་སུ་བསྟན་པ་དག་གིས་རྒྱུད་སྨིན་པ་དང་གྲོལ་བར་མཛད་པའི་ཆོས་ཀྱི་དེད་དཔོན་ཆེན་པོ།
མཁས་པ་དང་གྲུབ་པ་དང་རྒྱལ་པོ་དང་བློན་པོ་དང་།
ཚོང་དཔོན་དང་དེད་དཔོན་དང་ལྷ་དང་དྲི་ཟ་དང་གདེངས་ཅན་དང་གསང་བ་པ་དང། གྲུབ་པ་དང། རིག་པ་འཛིན་པ་ལས་སོགས་པའི་སྐྱེ་དགུའི་ཚོགས་དུ་མས་ཞབས་བརྟེན་གྱི་པདྨ་ལ་ཕྱག་བྱས་པའི་རྣམ་པར་འདྲེན་པ།
ཆོས་ཀྱི་རྒྱལ་པོ་ཆེན་པོ་ཆོས་ཀྱི་དབང་ཕྱུག་ཕྱོགས་བཅུར་དམ་པའི་ཆོས་ཀྱི་རྔ་སྒྲ་ལྷག་པར་སྒྲོགས་པའི་སྐྱེས་བུ་དམ་པ་སྐྱེས་བ་སེང་གེ་སྐྱེས་བུ་པདྨ་དཀར་པོ་སྐྱེས་བུ་ཁྱུ་མཆོག་འདི་ནི་ངེས་པར་སྟོབས་བཅུ་མངའ་བའི་གོ་འཕངས་ལས་མི་གཡོ་བཞིན་དུ་ལོངས་སྤྱོད་རྫོགས་པའི་སྐུ་དང།
མཆོག་གི་སྤྲུལ་པའི་སྐུ་དང། རྒྱལ་བའི་སྲས་པོ་ས་ཆེན་པོ་ལ་བཞུགས་པ་དང། རང་སངས་རྒྱས་དང་

༄༅། ། འཕགས་པ་ཉན་ཐོས་དང་ལྷ་དང་ལྷ་མ་ཡིན་དང། ལྟོ་ཕྱེ་ལ་སོགས་པའི་དབང་པོ་དང། རྒྱལ་པོ་དང། བློན་པོ་དང། ཁྱིམ་བདག་དང། བྲམ་ཟེ་དང། ཀུན་དུ་རྒྱུ་དང། ཁྱབ་འཇུག་དང་། དབང་ཕྱུག་དང་། ཚངས་པ་དང།
ཉི་མ་དང། ཟླ་བ་དང། མུ་སྟེགས་ཅན་གྱི་སྟོན་པ་དང། སེང་ག་དང་། ནམ་མཁའ་ལྡིང་དང། གླང་པོ་ཆེ་དང། སྤྲེའུ་ལ་སོགས་ལྗོན་ཤིང་དང་། བུམ་པ་བཟང་པོ་དང། དཔག་བསམ་གྱི་ཤིང་ལས་སོགས་པ་གང་ལ་གང་གིས་འདུལ་བའི་སྐུའི་རྣམ་པ་མཐའ་ཡས་པ་དག་གིས་ཞིང་མཐའ་ཡས་པ་དག་ཏུ་སེམས་ཅན་གྱི་དོན་མཛད་པ་ནི་བསམ་གྱིས་མི་ཁྱབ་པ་ལས།
བདག་ཅག་རྣམས་ལ་ཞིང་འདིར་བསྟན་པའི་སྒྲོན་མེ་དམ་པར་སྣང་བ་འདིའི་རྣམ་པར་ཐར་པའི་ཆ་ཤས་ཙམ་ཞིག་བརྗོད་པར་རྩོམ་མོ།།
དེ་ཡང་འདུལ་བ་ལུང་ལས་བཅོམ་ལྡན་འདས་ཀྱིས་ཤཱཀྱའི་རབས་གསུངས་པའི་མཐར་འདི་ཉིད་བཟུང་ཞིང་ཀུན་ཆུབ་པར་བྱས་ཏེ་གཞག་ལ་བསྙད་ན་བསོད་ནམས་ཀྱི་ཕུང་པོ་དཔག་ཏུ་མེད་པ་འབྱུང་ཞིང་ཡོན་ཏན་བསམ་གྱིས་མི་ཁྱབ་པ་འཕེལ་བར་འགྱུར་རོ།།
ཞེས་གསུངས་པ་ལྟར་རིགས་གང་ལས་སྐྱེས་བུ་དམ་

པ་དུ་མ་བྱོན་པ་རྣམས་ཀྱི་སྔོན་རབས་བསྙད་ན་ཡང་དེ་དག་ལ་དད་པ་དང་གུས་པས་བསོད་ནམས་རྒྱ་ཆེན་པོ་འཕེལ་བར་འགྱུར་ན། བདག་ཅག་རྣམས་ལ་སངས་རྒྱས་ཀྱི་འཕྲིན་ལས་མཛད་པའི་འདྲེན་པ་མཆོག་གི་ཡོན་ཏན་གྱི་ཆ་ཙམ་གྱི་གཏམ་རྣ་བར་ལྷུང་བས་ཀྱང་ཚོགས་གཉིས་ཀྱི་ཆུ་གཏེར་འཕེལ་བ་ལྟ་ཅི་སྨོས།
དེ་ཡང་རང་གཟོས་སྦྱར་བ་མ་ཡིན་ཏེ་རྒྱལ་བ་སྲས་དང་བཅས་པའི་ལུང་གིས་གྲུབ་བོ།། ཇི་སྐད་དུ། ཡུམ་ལས་སངས་རྒྱས་ཆོས་རྣམས་དགེ་བའི་བཤེས་ལ་བརྟེན་ཏོ་ཞེས་དང་།
ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུངས།། ཞེས་དང་། བླ་མ་མཁས་པ་རྣམས་ནི་རྟག་ཏུ་བསྟེན་པར་བྱ།། ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང།།
ཞེས་དང། ཀྱེའེ་རྡོ་རྗེ་ལས། གཞན་གྱིས་བརྗོད་མིན་ལྷན་ཅིག་སྐྱེས།། གང་དུ་ཡང་ནི་མི་རྙེད་པ།། བླ་མའི་དུས་ཐབས་བསྟེན་པ་དང།། བདག་གི་བསོད་ནམས་ལས་ཤེས་བྱ།། ཞེས་དང། འཕགས་པ་ཀླུའི་ཞབས་ཀྱིས་ཀྱང།
དགེ་བའི་བཤེས་གཉེན་བསྟེན་པ་ཚངས་པར་སྤྱོད།། ཡོངས་སུ་རྫོགས་པར་ཐུབ་པས་གསུངས་དེའི་ཕྱིར།། སྐྱེས་བུ་དམ་པ་བསྟེན་གྱིས་རྒྱལ་བ་ལ།། བརྟེན་ནས་རབ་ཏུ་མང་པོས་ཞི་བ་ཐོབ།། ཅེས་དང།
དཔལ་བི་རུ་པའི་ཞལ་སྔ་ནས་ཀྱང། བླ་མ་དང་ནི་རྡོ་རྗེ་སེམས།། ཐ་དད་པར་ནི་མི་བྱ་སྟེ།། བླ་མ་སངས་རྒྱས་ཆོས་དང་ནི།། དེ་བཞིན་བླ་མ་

༄༅། །དགེ་འདུན་ཏེ།། དངོས་གྲུབ་གོ་འཕངས་མཆོག་འདོད་པས།། ཀུན་ནས་བླ་མ་མཉེས་པར་བྱ།། སངས་རྒྱས་ཀུན་དངོས་རྡོ་རྗེ་འཆང།། རྩོད་པའི་དུས་འདིར་བདག་དོན་དུ།། ཀུན་དང་འཐུན་མཐུན་པར་སྟོན་མཛད་པར།།
དེ་ལྟར་ཤེས་ནས་དངོས་ཀུན་གྱིས།། བསྟེན་བྱ་དུས་གསུམ་སངས་རྒྱས་ཀྱིས།། དངོས་གྲུབ་རྒྱ་ཆེན་སྣོད་དུ་འགྱུར།། ཞེས་དང། གཞན་ཡང་དཔལ་དུས་པར། སངས་རྒྱས་ཐམས་ཅད་མཆོད་པའི་བསོད་ནམས་ལས་བླ་མའི་བ་སྤུ་གཅིག་མཆོད་པ་ཁྱད་འཕགས་པར་གསུངས་པ་དང།
བཤད་རྒྱུད་རྡོ་རྗེ་་ཕྲེང་བར། འདི་ཡི་གཟུགས་ཀྱི་ཕུང་པོ་ནི།། དེ་བཞིན་གཤེགས་པ་རྣམ་སྣང་མཛད།། ཞེས་སོགས། བླ་མའི་ཕུང་ཁམསསྐྱེ་མཆེད་ཐམས་ཅད་རྒྱལ་བ་སྲས་བཅས་གདན་གསུམ་ཚང་བར་གསུངས་པ་དང།
དཔལ་དང་པོའི་སངས་རྒྱས་སུ་ཡང། གང་ཞིག་མི་ཡི་འཇིག་རྟེན་དག་ན་དཔལ་ལྡན་བླ་མ་རྡོ་རྗེ་འཛིན་པ་སྡིག་བྲལ་དེ་དག་ཏེ།། དེ་ལ་གནོད་པ་བྱས་པས་སྲོག་ཆགས་རྣམས་ནི་དམྱལ་བར་འགྲོ་སྟེ་འདི་ལ་ངོ་མཚར་མེད།།
དེ་མཉེས་པ་ཡིས་བདག་ནི་མགུ་སྟེ་དེ་ལ་ཁྲོ་བའི་མེ་ཡིས་ཁྲོས་པ་ཆེན་པོའོ།། དེ་ཉིད་སེམས་ཅན་རྣམས་ལ་ཐར་པ་བདེ་སྙམ་འབྲསསྟེར་བུ་རྣམས་དག་གིས་ཕྱག་འོས་མཆོད་འོས་སོ།།
ཞེས་བྱ་བ་ལ་སོགས་པའི་ལུང་རྣམ་པར་དག་པ་མཐའ་ཡས་པས་གྲུབ་བོ།། གླེང་བསླང་པའི་སྐབས་ཡོངས་སུ་བཅད་

པའོ།། དེ་ལྟར་སེམས་ཅན་གྱི་དོན་དུ་བསམ་བཞིན་དུ་སྲིད་པར་སྐྱེ་བ་བཞེས་པ་དམ་པ་འདིའི་རྣམ་པར་ཐར་པ་ལ་སྐུ་སྐྱེ་བ་སྔ་མ་ཅུང་ཟད་གྲགས་ཆེ་བའི་བསྐོར་རགས་ཙམ་ཡིན་གྱི། གཅིག་ནས་གཅིག་ཏུ་འཕོས་པ་ལྟ་བུར་བསམ་པར་མི་བྱའོ་རྣམས་ཀྱི་མདོ་ཙམ་བརྗོད་པ་དང།
སྐུ་ཚེ་འདིའི་རྣམ་པར་ཐར་པ་རྒྱས་པར་བཤད་པ་གཉིས་སོ། དང་པོ་ནི། རྗེ་འདི་ཉིད་ལ་སྙིགས་དུས་ཀྱི་བསྟན་པ་འཛིན་པའི་མཁས་གྲུབ་ཆེན་པོ་དུས་གསུམ་ལ་ཆགས་ཐོགས་མི་མངའ་བའི་མཁྱེན་པའི་སྤྱན་སྒྲིབ་པ་མ་མཆིས་པ་མངའ་བའི་བདག་ཉིད་ཐུབ་བསྟན་རྣམ་པར་རྒྱས་པར་མཛད་པའི་ཉིན་མོའི་དབང་ཕྱུག་རྗེ་བཙུན་དམ་པ་ཆོས་ཀྱི་རྗེ་ངོར་པ་རྡོ་རྗེ་འཆང་ཆེན་པོས་སྐྱེས་བུ་དམ་པ་ཁྱེད་སྔར་རྒྱལ་པོ་ཁྲི་སྲོང་ལྡེ་བཙན་ལ་སོགས་པར་འཁྲུངས་ཏེ་སངས་རྒྱས་ཀྱི་བསྟན་པ་རྒྱས་པའི་བྱ་བ་མཛད་པས་སྐུ་ཚེ་འདིར་ཕྲིན་ལས་དར་རྒྱས་བར་ཆད་མེད་པར་འགྲུབ་བོ་ཅེས་ལུང་བསྟན་པར་སྣང་བ་དང།
རྗེ་འདི་ཉིད་ཀྱི་མཁན་པོ་ཆོས་གྲ་གྲྭ་ཆེན་པོ་ཞ་ལུ་དང་རི་ཕུག་གི་གདན་ས་བ་ཕྱིས་བསམ་སྡིངས་ཡང་དགོན་དུ་ཐུགས་དམ་ཟབ་མོ་ལ་བཞུགས་པའི་མཁས་གྲུབ་ཆེན་པོ་འཁྲུལ་ཞིག་ཚུལ་ཁྲིམས་རྒྱལ་མཚན་པའི་ཚོགས་འཁོར་གྱི་གྲལ་དུ།
འཇམ་དཔལ་གདུང་དྲུག་དངོས་སུ་གཟིགས་པའི་གཏེར་སྟོན་ཀུན་སྐྱོང་གླིང་པས་རྡོ་རྗེ་སྐྱེད་བྲག་ནས་བཏོན་པའི་གཏེར་དཔེ་ཤོག་སེར་ནས། ཀུན་སྐྱོང་

༄༅། །གླིང་པ་རང་དང་ཐོག་མཉམ། དགེ་སློང་ལྔ། སྔགས་པ་ལྔ། རྣལ་འབྱོར་པ་ལྔ། མཁའ་འགྲོ་མ་ལྔ། ཨུ་རྒྱན་གྱི་ཉེ་བའི་གྲུབ་ཐོབ་ལྔ་རྣམས་ལས། རྗེ་ཉིད་དགེ་སློང་ལྔའི་ནང་ཚན་ཏེ། དེ་ཉིས་ལས། རྒྱུད་སྡེས་སྨིན་མཛད་བསྟན་པའི་སྒྲོན་མེ་འཛིན།།
རིག་པའི་གནས་ལྔ་གྲུབ་མཐའ་ཀུན་ལ་མཁས།། ཤེས་རབ་ཐོག་མེད་རྣམ་སྲས་ལས་ལ་འཁོལ།། གྲུག་མཁྱེན་རབ་མཆོག་གྲུབ་བོ་པའི་མཚན་ཅན་འཇམ་དབྱངས་གསུང་སྤྲུལ་ཡིན།།
ཞེས་བྱ་བའི་ཡི་གེ་ཀུན་སྐྱོང་གླིང་པས་ཕྱག་ཏུ་ཕུལ་འདུག་པ་དང། རྒྱལ་པོ་ཁྲི་སྲོང་ལྡེ་བཙན་ཉིད་ལ་ཨུ་རྒྱན་པདྨས་ལུང་བསྟན་ན། མངའ་བདག་རྒྱལ་པོ་ཉིད་སྐྱེ་བ་བཅུ་བདུན་བརྒྱུད་པའི་ཐ་མ་ལ་འདི་ནས་ལྷོ་ནུབ་འཚམས་ན་ཡུལ་རྟ་རོ་དམར་པོ་ཁ་ཕྱེ་བ་འདྲ་བའི་ནང་དུ་སྐྱེས་པ་འབྲུག་ལོ་པ།
ཤེས་རབ་ཆེ་བ། སྙིང་རྗེ་ཆེ་བ། བརྩོན་འགྲུས་ཆེ་བ། དམ་ཚིག་གཙང་ཞིང་རློམ་སེམས་ཆུང་བ། ཁོངས་ཡངས་ཤིང་ཁ་ཉུང་བ།
རྒྱུད་ཞི་ལ་གཞན་ལ་སྒྲོ་བཀུར་མི་འདེབས་པ། རིག་པ་གཞུང་ཞིང་ཡིད་གཞུང་པ། མདོག་དཀར་ལ་ངང་རྒྱུད་རིང་བ། སྐྱེས་བུ་དེ་ལྟ་བུ་ཅིག་ཏུ་སྐྱེས་ནས་རྒྱལ་པོ་ཉིད་ལ་ད་ལྟ་གདམས་པ་ཐམས་ཅད་དང་ཕྲད་ནས་སྐྱེ་བ་དེས་རྒྱུན་གཅོད་པར་འགྱུར་རོ།།
རྒྱལ་པོ་ཉིད་ཀྱིས་པ་གོར་བཻ་རོ་ཙ་ན་དང། གནུབས་ནམམ་མཁའི་སྙིང་པོ་དང།

ཆོས་ཀྱི་བདག་པོ་ཀུན་ཐེབས་རེ་བཅུགས་པས་དམ་ཚིག་གི་སེལ་དང་ལས་འབྲས་ཀྱི་ཆོས་རྣམས་ལ་མི་རྣམས་ཡིད་མི་ཆེས། ཆོས་འབྲེལ་གང་ཆེ་བ་ཐམས་ཅད་སྣང་བ་ཐེབས་རེ་བཟློག་ཏུ་འོང་པས་དེའི་དུས་སུ་ངའི་བཀའ་བཞིན་བྱེད་ན་ཡུལ་གྱི་སྙིང་པོ་ཆོས་ལ་བཟུང་ལ་ཕ་ཡུལ་སྤོངས་ཞེས་བྱ་བ་ལ་སོགས་པ་དང།
དེ་ཉིད་དང་དཔེ་ཅུང་ཟད་འདྲ་མེན་ཅིག་ན། བོད་སྤྱི་ལ་སྨད་པའི་མཐར། མངའ་བདག་ཉིད་ཀྱི་གདུང་རྒྱུད་འཛིན་པ་རྗེ་མངའ་བདག་རལ་པ་ཅན་བྱ་བར་སྐྱེ་བ་བཞེས་ནས་དམ་པ་ཆོས་ཀྱི་ལས་འཕྲོ་སྦྱོར།
དེ་ནས་སྐྱེ་བ་བཅུ་བདུན་བརྒྱུད་ནས་ཡུལ་རྟ་རྗེ་ཉིད་ཀྱི་ལུང་བསྟན་དཔེ་ཕྱི་མ་འདི་བཙན་པར་སེམས་སོ་རོ་དམར་པོ་སོགས་དོན་འདྲ་བ་ལ་ཚིག་ཅུང་ཟད་འདྲ་མེན་ཡོད།
གཉིས་ཀའི་འཇུག་ཏུ་སྐྱེ་བ་དེའི་ཕྱི་མ་ལ་ནུབ་ཕྱོགས་བདེ་བ་ཅན་དུ་སངས་རྒྱས་པར་དེ་ཡང་བདེ་བ་ཅན་དང་མཁའ་སྤྱོད་གཉིས་མིང་གི་རྣམ་གྲངས་ལ། དོན་གཅིག་པར་བདེ་མཆོག་རྩ་རྒྱུད་ཀྱི་ལེའུ་སོ་དགུ་པ་ནས་གསལ་བར་བཤད་དོ།།
དེའི་ཕྱིར་ན་མཁའ་སྤྱོད་རིན་ཆེན་སྣང་བར་སངས་རྒྱས་གསུངས་པ་དེ་དེ་བཞིན་དུ་གོ་བར་མཛོད་ཅིག་གསུང་སྣང་ངོ།། དེ་ལྟར་རྩ་བའི་བླ་མས་ལུང་བསྟན་པ་དང།
གཏེར་སྟོན་གྱིས་ལུང་བསྟན་ཕུལ་བ་དང། རྗེ་ཉིད་འབྲུག་ལོ་པ་དང་མཚན་ཉིད་ཐམས་ཅད་ཐོག་ཏུ་བབས་པ་ལས། འཇམ་པའི་དབྱངས་དང་ཤ་རིའི་བུ།། ཁྲི་སྲོང་ལྡེ་བཙན་འབྲོམ་སྟོན་དང།། ཉང་དང་ཆོས་དབང་ལྷ་ཡི་བུ།།
སྔ་མའི་སྐྱེ་རབས་ཟུར་ཙམ་མོ།། ཞེས་སོ།། དེ་ལ་རྗེ་བཙུན་འཇམ་པའི་དབྱངས་ནི། སངས་རྒྱས་ཐམས་ཅད་ཀྱིས་ཐོག་མ་སེམས་

༄༅། །སྐྱེད་པའི་ཡུལ་གྱི་ཡོངས་འཛིན་ཡིན་ལ། ཕྱིས་སངས་རྒྱས་པའི་ཚེ་འཁོར་དུ་ཡང་འབྱུང་བ་དང། འཇམ་དཔལ་གྱི་ཞིང་གི་རྒྱན་གྱི་མདོ་ལས། དེ་བཞིན་གཤེགས་པ་འབྲུག་དགྲ་སྒྲ་ལ་འཇམ་དཔལ་རྒྱལ་པོ་ནམ་མཁའ་ཞེས་བྱ་བར་གྱུར་པས་སེམས་སྐྱེད་ཅིང་མ་འོངས་པ་ན་དེ་བཞིན་གཤེགས་པ་ཀུན་ཏུ་གཟིགས་པ་ཞེས་བྱ་བར་འཚང་རྒྱ་བའི་ཚུལ་སྟོན་པར་གསུངས་པ་དང།
བསྟན་པ་འདི་ཉིད་ལ་ཡང་ཤཱཀྱའི་རྒྱལ་པོའི་སྤྱན་སྔར་འཇམ་དཔལ་དང་ཤ་རིའི་བུར་བསྟན་པ་དང།
དཔལལ་རྡོ་རྗེ་འཇིགས་བྱེད་དང། དཔལ་གསང་བ་འདུས་པ་འཇམ་པའི་རྡོ་རྗེ་སོགས་སུ་དལ་གྱི་གཙོ་བོ་མཛད་པ་དང། དལ་གན་དུ་འཁོར་གྱི་ཚུལ་དང། ཀུན་རིག་གི་འཁོར་དུ་ཡང།
རྡོ་རྗེ་རྣོན་པོ་དང། ཤ་རིའི་བུ་གཉིས་ཀར་བསྟན་པ་སོགས་དང། ཤམྦྷ་ལའི་ཡུལ་དུ་རྒྱལ་པོ་གྲགས་པར་སྤྲུལ་ནས་དྲང་སྲོང་གྲངས་ཅན་གྱི་གྲུབ་མཐའ་ལ་ཞུགས་པ་བྱེ་བ་ཕྲག་ཕྱེད་དང་བཞི་དཔལ་དུས་ཀྱི་འཁོར་ལོའི་དབང་དང་ལམ་གྱིས་སྨིན་གྲོལ་ལ་བཀོད་དེ།
རྩ་བའི་རྒྱུད་ལས་བཏུས་པའི་བསྡུས་རྒྱུད་མཛད། སྲས་པདྨ་དཀར་པོ་བསྐྲུན་ཏེ་རྒྱས་འགྲེལ་སྟོང་ཕྲག་བཅུ་གཉིས་པ་མཛད་པར་བསྐུལ་བ་དང། ད་དུང་མ་འོངས་པ་ན་རིགས་ལྡན་དྲག་པོར་འཁྲུངས་ཏེ་ཀླ་ཀློའི་ཆོས་བཅོམ་ནས་བསྟན་པ་རྫོགས་ལྡན་དུ་མཛད་པ་ལ་སོགས་པ་མདོ་སྡེ་དང་རྒྱུད་སྡེ་དང་བསྟན་བཅོས་ལས་འབྱུང་བའི་

རྣམ་པར་ཐར་པ་རྒྱ་མཚོའི་མཐའ་རྒྱལ་སྲས་དབང་ཐོབ་པ་རྣམས་ཀྱིས་ཀྱང་དཔག་པར་མི་ནུས་ན་གཞན་གྱིས་ལྟ་ཅི་སྨོས། དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་སྐུ་ཉིད་ཡིན་པས་སོ། འཕགས་པ་ཤ་རིའི་བུ་ནི།
བྲམ་ཟེ་སྐར་རྒྱལ་དང། ཡུམ་ཤཱ་རི་ཀའི་སྲས་སུ་གྱུར་ཏེ། ལྷུམས་སུ་ཞུགས་པ་ན་དེའི་མཐུས་མ་སྤོབས་པ་དང་ལྡན་པར་གྱུར་ཏེ་ཕྱིར་རྒོལ་འཕམ་པར་བྱས་པ་དང། བལྟམ་བལྟམས་ནས་རང་གི་གཞུང་ལུགས་ལ་མཁས་པར་གྱུར་ཏེ།
ཀུན་ཏུ་རྒྱུ་ཉེ་རྒྱལ་ཞེས་བྱ་བ་རྒོལ་བའི་ཁྱུ་མཆོག་ཏུ་གྱུར་པ། རིམས་ཀྱིས་རང་གི་གྲོགས་མེའུ་འགལ་གྱི་བུ་པང་ནས་སྐྱེས་དང་འགྲོགས་ཏེ། འཕགས་པ་རྟ་ཐུལ་གྱི་གདམ་གདམས་ངག་གིས་ཐོག་མར་རང་ཉིད་དགྲ་བཅོམ་པར་གྱུར།
དེའི་གདམ་གདམས་ངག་བཟླས་པས་མེའུ་འགལ་གྱི་བུ་ཡང་དགྲ་བཅོམ་པར་གྱུར་ཏེ། རྒྱལ་བའི་འཁོར་གྱི་ཐོག་མར་ཤེས་རབ་ཅན་གྱི་མཆོག་དང། རྫུ་འཕྲུལ་ཅན་གྱི་མཆོག་ཏུ་གྱུར་ཏོ།།
མཆོག་ཟུང་འདི་དག་གིས་རྒྱལ་བའི་ཕྲིན་ལས་སྒྲུབ་པའི་རྣམ་པར་ཐར་པ་རྒྱ་མཚོ་ནི་ལུང་ལས་གསལ་ཏེ་འདིར་མ་སྤྲོས་སོ།། འདི་ཡང་འཕགས་པ་འཇམ་དཔལ་ཉིད་ཉན་ཐོས་ཀྱི་རྣམ་པར་བསྟན་པ་སྟེ་སྤྲུལ་པའི་ཉན་ཐོས་སོ།།
ལངྒར་གཤེགས་པའི་མདོ་ལས། ང་ཡི་ཉན་ཐོས་རྣམས་གཉིས་ཏེ།། སྤྲུལ་དང་སྨོན་ལམ་ལས་སྐྱེས་པ།། འདོད་ཆགས་ཞེ་སྡང་སྤངས་པ་ཡིས།། ཆོས་ལས་འབྱུང་བའི་ཉན་ཐོས་སོ།། ཞེས་སོ།། རྗེ་

༄༅། །བཙུན་འཇམ་པའི་དབྱངས་ཉིད་ཀྱིས་ཁ་བ་ཅན་གྱི་རྒྱལ་ཁམས་འདུལ་བར་དགོངས་ནས། སྲོང་བཙན་སྒམ་པོ་ནས་བགྲངས་པའི་རྒྱལ་རབས་ལྔ་པ་རྒྱལ་པོ་ཁྲི་སྲོང་ལྡེ་གཙུག་བརྟན་དང། ཡུམ་རྒྱ་མོ་གྱིམ་ཤང་ཨོང་ལྕམ་གཉིས་ཕོ་བྲང་བྲག་དམུར་ན་བཞུགས་པ་ལ་ཐུགས་ཀ་ནས་འོད་ཟེར་རྣམ་པ་ལྔའི་རྩེ་ལ་གསེར་གྱི་ཁྱེའུ་མཚོན་གང་པ་ཞིག་གྱིམ་ཤང་ཨོང་ཅུའི་མངལ་དུ་སྤྲོ་བའི་སྤྲུལ་པ་བཀྱེ་བས་ཡུམ་གྱི་རྨི་ལམ་ན་འོད་ཉི་མ་ཤར་བ་ལྟ་བུ་ཞིག་བྱུང་ནས་འོད་ཀྱི་ཁྱེའུ་ཆུང་ཞིག་མངལ་དུ་ཞུགས་པ་རྨིས་ནས་རྒྱལ་པོ་ལ་བཟླས་པས།
བར་སྣང་གི་ལྷ་ཕྲན་ཞིག་རང་རེའི་བུར་འོང་པ་ཡིན། རྨི་ལམ་བཟང་གསུངས་ཏེ། རྒྱལ་པོ་དགྱེས་སོ།།
ཡུམ་ལུས་ཡང་བ་ཤེས་པ་གསལ་བ་ལ་སོགས་པའི་ཡོན་ཏན་དང་ལྡན་བཞིན་པ་ལས་བསྙུན་མེད་པ་ས་ཕོ་རྟའི་ལོ་དཔྱིད་ཟླ་ར་བའི་སྐར་མ་རྒྱལ་ལ་བབས་པའི་ཉི་མ་ཤར་དུས་མཚན་དང་ལྡན་པ་བཙས་ཏེ་མཚན་ཁྲི་སྲོང་ལྡེ་བཙན་དུ་བཏགས་སོ།།
འདི་སྐུ་གཞོན་ནུའི་དུས་སུ་རྒྱའི་ཡུལ་དུ་སང་ཤི་ལ་སོགས་པ་བཞི་ཆོས་འཚོལ་དུ་བཏང་ངོ།། དེའི་དུས་སུ་ཧ་ཤང་མངོན་ཤེས་ཅན་གྱིས་བོད་ཀྱི་ཕོ་ཉ་བ་འཕགས་པ་བྱང་སེམས་ཀྱི་སྤྲུལ་པ་ཞིག་འོང་ཏེ་འདི་འདྲ་བ་ཞེས་འབག་བྱས་སོ།།
སླེབ་བསླེབས་པ་དང་རྒྱལ་པོས་གཉེན་བསྐུར་བསྙེན་བཀུར་བྱས། ཆོས་མང་པོ་བསྐུར། ཧ་ཤང་ཞིག་

དང་བཅས་པ་རྫངས་བརྫངས། བོད་དུ་སླེབ་བསླེབས་ཏེ་ཆོས་བྲག་ལ་སྦས་སོ།། དེ་ནས་ཁྲི་སྲོང་ལྡེ་བཙན་དགུང་ལོ་བཅུ་གསུམ་ལོན་པ་རྒྱལ་སར་བསྐོས་ཏེ་ཡབ་མེས་ཀྱི་ལེའུ་ཚེ་གཏམ་མཛད་པ་ན་ཆོས་ཀྱི་གཏམ་བྱས་ཏེ།
ཆོས་སྦས་པ་བླངས་ཏེ་སྙན་དུ་གསོལ་བས་དད་པར་གྱུར། རྒྱ་མེ་མགོ་དང། པཎྜི་ཏ་ཨཱ་ནནྡ་གསུམ་ལ་བསྒྱུར་ཅིག་གསུངས་ཏེ། བསྒྱུར་བར་རྩམས་པས་བློན་མ་ཞང་གྲོམ་པ་སྐྱེས་ལ་སོགས་པས་བཀག་གོ།། དེར་བློན་པོ་ཆོས་ལ་དགའ་བ་རྣམས་ཀྱིས་སང་ཤི་མང་ཡུལ་དུ་རྫངས་བརྫངས་སོ།།
གསལ་སྣང་གིས་མང་ཡུལ་དུ་མ་བསྡད་པར་རྒྱ་གར་དུ་ཕྱིན་ནས་མ་ཧཱ་བོ་དྷི་དང་ཤྲི་ནཱ་ལེནྟྲ་ལ་སོགས་པ་ལ་མཆོད་པ་བྱས། བལ་ཡུལ་དུ་མཁན་པོ་བོ་དྷི་ས་ཏྭ་ལ་མཇལ་ཏེ་མང་ཡུལ་དུ་སྤྱན་དྲངས་ནས་གཙུག་ལག་ཁང་བཞེངས།
སེམས་སྐྱེད་དེ་ཡེ་ཤེས་དབང་པོ་ཞེས་མིང་བཏགས་སོ།། སློབ་དཔོན་བོད་དུ་འབྱོན་པར་ཞུས་པས་ལུང་བསྟན་ཅིང་ཞལ་གྱིས་བཞེས་ཏེ་བལ་པོར་གཤེགས་སོ།།
སྦས་ཆོས་བསླབ་ཏེ་ཕོ་བྲང་རླུང་ཚུགས་སུ་རྒྱལ་པོ་དང་མཇལ་ཏེ་ཆོས་ཀྱི་བཀའ་མཆིད་བྱས། དེ་ནས་རྒྱལ་པོས་ཡེ་ཤེས་དབང་པོ་སློབ་དཔོན་བོ་དྷི་སཏྭ་སྤྱན་འདྲེན་དུ་བཏང།
ལང་གྲོ་སྣ་ར་ལ་སོགས་བསུ་རུ་བཏང། མང་ཡུལ་དུ་ཕེབས་པ་དང། རྒྱལ་པོའི་སྙན་དུ་ཞུས་པས། ཞང་བློན་རྣམས་ཀྱིས་བཟང་ངན་བརྟག་དགོས་ཟེར་ཏེ་ཁ་ཆེ་ཨ་ནནྟས་ལོ་ཙ་ཙཱ་བྱས་ཏེ། རྒྱལ་པོས་དྲིས་པས་སློབ་དཔོན་བཟང་པོ་ཞིག་

༄༅། །སྟེ་ཐུགས་འཕྲིག་མི་འཚལ་ཟེར་ནས་ཕོ་བྲང་དུ་སྤྱན་དྲངས། ཕོ་བྲང་རླུང་ཚུགས་སུ་ཟླ་བ་བཞིར་ཁ་ཆེ་ཨ་ནནྟས་ལོ་ཙ་ཙཱ་བྱས་ཏེ། རྒྱལ་པོ་ལ་དགེ་བ་བཅུ། ཁམས་བཅོ་བརྒྱད། རྟེན་འབྲེལ་བཅུ་གཉིས་ཀྱི་ཆོས་བཤད་མཛད་པ་ལ།
བོད་ཀྱི་ལྷ་སྲིན་ཁྲོས་པའི་འཚུབ་ཀྱི་རྣམ་པ་བྱུང་བས། སློབ་དཔོན་རེ་ཤིག་ཞིག་བལ་པོར་ཐེགས། སླར་ཡང་སང་ཤི་སོགས་བཅུས་བལ་པོར་ཕྱིན། སློབ་དཔོན་སྤྱན་དྲངས་ཏེ་བྲག་དམར་མགྲིན་བཟངས་སུ་ཕེབས།
རྒྱལ་པོ་ལ་བོད་ཀྱི་ལྷ་སྲིན་མ་ཐུལ་བས་ཆོས་བྱེད་དུ་མི་སྟེར་ཞིང་ཡབ་སྐུ་ཚེ་ཐུང་བ་ཡང་དེས་ལན་པས། འདུལ་བ་ལ་སློབ་དཔོན་པདྨ་འབྱུང་གནས་ཞེས་བྱ་བ་མཐུ་རྩལ་དང་ལྡན་པ་ཞིག་ཡོད་པ་དེ་སྤྱན་དྲོངས་ཤིག་གསུངས་པ་དང།
བཙན་པོས་རྨི་ལམ་དུ་བྱུང་བ་སྐད་བགྱིས་ཏེ། རྦ་མང་རྗེ་གསལ་སྣ་དང་སེ་གོང་ལྷ་ལུང་གཉིས་ལ་གཡོག་སྣ་ནམ་རྡོ་རྗེ་བདུད་འཇོམས་དང། ལྕེ་ཛྙཱ་ན་སི་དྡྷི། མཆིམས་ཤཱཀྱ་པྲ་བྷ།
བྲང་ཏི་ཛ་ཡ་རཀྵི་ཏ། ཤུད་པུ་དཔལ་གྱི་སེང་གེ་དང་ལ་བཏང་པས་སློབ་དཔོན་གྱིས་མཁྱེན་ཏེ། མང་ཡུལ་གུང་ཐང་དུ་བྱོན་པ་དང་མཇལ་ཏེ། རིམས་ཀྱིས་ལྷ་སྲིན་གདུག་པ་ཅན་ཐམས་ཅད་དམ་ལ་འདོགས་ཤིང་བྱོན་ཏེ།
ཧས་པོ་རི་ལ་ཕྱག་ཕེབས་བཙན་པོ་དང་མཇལ་ཏེ་མལ་དྲོའི་ཕུར་བྱོན་ནས་བོད་ཀྱི་ལྷ་སྲིན་ཐམས་ཅད་དམ་ལ་བཏགས། དེ་ནས་སློབ་དཔོོན་བསམ་ཡས་སུ་སྤྱན་དྲངས་

ཏེ་ས་ཆོག་མཛད། སློབ་དཔོན་བོ་དྷི་སཏྭས་ས་དཔྱད་མཛད། ཨོ་ཏནྟ་པུ་རའི་གཙུག་ལག་ཁང་ལ་དཔེ་བྱས་ཏེ་རི་རབ་གླིང་བཅུ་གཉིས། ཉི་ཟླ་ཟུང་ཅིག་མཐའ་ལྕགས་རིས་བསྐོར་བའི་བཀོད་པ་མཛད་དེ་མེ་མོ་ཡོས་ནུབ་ལོ་ལ་རྨངས་རྨང་བཏིངས་སོ།།
སྔོན་ལོ་ཨརྱ་པ་ལོའི་གླིང་བཞེངས། ལྷ་རྣམས་བོད་ཀྱི་མི་ལ་དཔེ་བྱས་ཏེ་བཞེངས། བཙུན་མོ་ཆེ་བ་ཚེ་སྤོངས་བཟའ་དམར་རྒྱལ་མེ་ཏོག་སྒྲོན་མས་ཁམས་གསུམ་ཟངས་ཁར་གླིང་བཞེངས།
ཕོ་ཡོངས་བཟའ་རྒྱལ་མོ་བཙུན་གྱིས་དབུ་ཚལ་གསེར་ཁང་གླིང་བཞེངས། འབྲོ་བཟའ་བྱང་ཆུབ་སྨན་གྱིས་དགེ་རྒྱས་ཕྱེ་མ་གླིང་བཞེངས་སོ།། ས་མོ་ཡོས་ལ་ཚར་ནས་སློབ་དཔོན་བོ་དྷི་སཏྭ་དང། སློབ་དཔོན་པདྨ་འབྱུང་གནས་ཀྱིས་རབ་གནས་མཛད།
ལོ་བཅུ་གསུམ་དུ་དགའ་སྟོན་བྱས་ཏེ། ལུག་གི་ལོ་ལ་ཐམས་ཅད་ཡོད་པར་སྨྲ་བའི་དགེ་སློང་བཅུ་གཉིས་སྤྱན་དྲངས། བོད་ལ་བཙུན་པ་བཏུབ་མི་བཏུབ་སད་པའི་ཕྱིར་སད་མི་མི་བདུན་རབ་ཏུ་བྱུང།
མཁན་པོ་བོ་དྷི་སཏྭས་མཛད་དེ། ཐོག་མར་བྱ་ཁྲི་གཟིགས་རབ་ཏུ་བྱུང་པས་མངོན་ཤེས་ལྔ་དང་ལྡན་པར་གྱུར། དེ་ནས་སློན་དཔོན་པདྨས་ངམ་ཤོད་ཀྱི་བྱེ་མ་ནེའུ་སི་དུ་བསྒྱུར་བ་དང།
གཙང་པོ་སྦུབས་སུ་འཛུད་པ་ལ་སོགས་པ་མཛད་པར་བྱས་ཏེ་བཙན་པོས་ཁྲུས་བསིལ་པའི་ཆུ་ནམ་མཁའ་ལ་དངུལ་གྱི་བུམ་པ་བསྐྱུར་བས་ལྷའི་ཆུ་འོ་མའི་མདོག་འདྲ་བས་གང་བྱུང་བས་དབུ་སྐྲ་བསིལ་

༄༅། །བར་གསོལ་བས། བློན་པོས་སྐྱོ་མ་བྱས་ཏེ་སླར་བརྫངས་སོ།། ཞེས་གྲགས་ཀྱང། སློབ་དཔོན་ཉིད་ཀྱིས་བོད་ཀྱི་ས་བྱིན་གྱིས་བརླབས་པའི་ཕྱིར་ཟ་ཕུ་ལུང་དུང་ཙ་རི་སོགས་སུ་བསྒྲུབ་པ་མཛད་པ་དང། གཏེར་མང་པོ་སྦེད་པ་སོགས་མཛད།
ལོ་བརྒྱ་དང་བཅུ་གསུམ་བཞུགས་ཏེ་མངའ་བདག་མུ་ནེ་བཙན་པོའི་དུས་སྣ་ནམ་རྡོ་རྗེ་བདུད་འཇོམས་ལ་སོགས་པས་ཁྲ་བོ་ལའི་བར་སྐྱེལ་མ་མཛད་པ་ཀུན་གྱི་འཐུན་མཐུན་སྣང་དུ་གྲུབ་པོ་གསུངས།
གཞན་ཡང་རྒྱལ་པོ་འདིས་རྒྱ་གར་གྱི་སློབ་དཔོན་བི་མ་ལ་མི་ཏྲ་དང། སངས་རྒྱས་གསང་བ་དང། ཤཱནྟི་གརྦྷ། བི་ཤུདྡྷ་སིང་ཧ་ལ་སོགས་པ་སྤྱན་དྲངས་ཏེ། བོད་ཀྱི་སད་མི་མི་བདུན་དང། ཆོས་ཀྱི་སྣང་བ་དང།
བནྡྷེ་ནམ་མཁའ་དང། སྒྲོ་རིན་ཆེན་སྡེ་དང། རྣམ་པར་མི་རྟོག་པ་དང། ཤཱཀྱ་འོད་ལ་སོགས་པས་ལོ་ཙ་ཙཱ་བྱས་ཏེ་ཆོས་མང་པོ་བསྒྱུར། སྔགས་འཆང་དྷརྨ་ཀཱིརྟི་ཞེས་བྱ་བ་སྤྱན་དྲངས་ནས་ཡོ་ག་རྡོར་དབྱིངས་ཀྱི་དལ་དུ་བདུད་འདུལ་སྔགས་པ་གླིང་དུ་དབང་བསྐུར།
ཁ་ཆེའི་པཎྜི་ཏ་ཛི་ན་མི་ཏྲ་དང། དཱ་ནཱ་ཤཱི་ལ་སོགས་པས་རྣམ་དག་ཁྲིམས་ཁང་གླིང་དུ་ཁྲིམས་འབོགས། རྒྱའི་ཧ་ཤང་་་་་་་སོགས་པ་མི་གཡོ་བསམ་གཏན་གླིང་དུ་སྒོམ་བྱེད།
གཞན་ཡང་བརྡའ་སྦྱོར་ཚངས་པའི་གླིང་དུ་བརྡའ་སྦྱོར། དཀོར་མཛོད་དཔེ་ཧར་གླིང་དུ་ནོར་འཇོག། བཻ་རོ་ཙ་ནའི་གླིང་དུ་

ཆོས་བཤད་པ་ལ་སོགས་པས་བསྟན་པ་ཡོངས་རྫོགས་དར་བ་མཛད་དེ། རྒྱལ་པོ་ཉིད་ཀྱི་རིང་ལ་ཁམས་ཡན་ཆད་དུ་ཆོས་གྲྭ་ཆེན་པོ་བཅུ་གཉིས་བཙུགས། ཡེར་པ་དང་མཆིམས་བུར་སྒོམ་གྲྭ་བཙུགས། ཡེར་པ་ནས་ནམ་མཁའ་ལ་འཕུར་བ་མང་པོ་བྱུང་ཞེས་གྲགས།
རབ་ཏུ་བྱུང་པ་ཐམས་ཅད་ཀྱི་ཚོ་བ་བླ་ནས་སྦྱོར། འབྲུག་ལོ་ལ་ཕོ་བྲང་ལྷན་ལྡན་མཁར་ན་བཞུགས་པའི་སྟོན་ལོ་ཙ་ཙཱ་བ་ཆེནན་པོ་དཔལ་བརྩེགས་དང་ཀླུའི་རྒྱལ་མཚན་ལ་སོགས་པས་བོད་ཁམས་སུ་དམ་པའི་ཆོས་བསྒྱུར་རོ།།
མཚལ་གྱི་མཚན་བྱང་བམ་པོ་དང་ཤོ་ལོ་ཀའི་གྲངས་གཏན་ལ་ཕབ་ནས་དཀར་ཆག་ཏུ་བྲིས། སྔགས་མཚན་ཉིད་ཀྱི་ཆོས་ཕལ་མོ་ཆེ་བསྒྱུར་ཞིང་བཤད་ཉན་གྱིས་གཏན་ལ་ཕབ། དུས་ཕྱིས་ཇོ་བོ་རྗེའི་ཞལ་ནས།
དེ་དུས་ཀྱི་བོད་ཀྱི་བསྟན་པ་འདྲ་བ་རྒྱ་གར་དུའང་མ་བྱུང་འདུག་གསུངས་ཞེས་གྲགས། དེའི་ཚེ་མཁན་པོ་བོ་དྷི་སཏྭའི་ཞལ་ནས། བོད་དུ་མུ་སྟེགས་ནི་མི་འབྱུང་གི་སངས་རྒྱས་ཀྱི་བསྟན་པ་ཉིད་ལ་གཉིས་སུ་གྱེས་ཏེ་རྩོད་པར་འགྱུར་བས་དེའི་ཚེ་ངའི་སློབ་མ་ཀ་མ་ལ་ཤྲི་ལ་སྤྱན་དྲོངས་ལ་རྩོད་པ་བྱེད་དུ་ཆུག་ཤིག།
རྩོད་པ་ཆོས་ཕྱོགས་སུ་ཞི་བར་འགྱུར་རོ། ཞེས་ལུང་བསྟན་ཏེ་རྟས་ཕྲ་རྒྱབ་ཏེ་གཤེགས་སོ།།
དེ་ནས་ཧ་ཤང་མ་ཧཱ་ཡ་ནའི་སློབ་མ་་་་་་་ཏེ། ལུས་ངག་གི་ཆོས་སྤྱོད་དགེ་བ་བྱས་པས་སངས་མི་རྒྱ། ཅི་ཡང་ཡིད་ལ་མི་སེམས་པའི་བྱར་མེད་ལ་གནས་ན། སངས་རྒྱས་

༄༅། །རྒྱ་ཟེར་ནས་དགེ་སྦྱོར་མི་བྱེད། བོད་ཕལ་ཆེར་པ་དེ་ལ་དགའ་སྟེ་དེའི་ལུགས་སློབ་་་་དཔལ་དབྱངས་དང་དཔའ་རརྣ་ལ་སོགས་པ་ཉུང་ཤས་ཅིག་བོ་དྷི་སཏྭའི་ལུགས་བྱེད་པས་ལྟ་སྤྱོད་མ་འཐུན་མཐུན་པ་ན་རྒྱལ་པོས་སློབ་དཔོན་ཀ་མ་ལ་ཤཱི་ལ་སྤྱན་འདྲེན་པའི་ཕོ་ཉ་བཏང།
དེ་ཧ་ཤང་གིས་ཚོར་ནས། ཡུམ་རྒྱས་པ་སོགས། མདོ་སྡེ་མང་པོ་བླངས་བཤགས་བསླབས། རང་གི་གྲུབ་མཐའི་རྒྱབ་ཆོས་མང་པོ་བརྩམས། དེ་ནས་སློབ་དཔོན་ཀ་མ་ལ་ཤཱི་ལ་ཕེབས་པ་དང།
བཙན་པོ་གུང་ལ་བཞུགས། ཧ་ཤང་གཡས་བྲལ་དུ་བྱས་ནས། ཀཱ་མ་ལ་ཤཱི་ལ་གཡོན་དུ་བྱས་དེ་ལ། དཔལ་དབྱངས་ལ་སོགས་པ་འཐུད་དེ། བཙན་པོས་གཉིས་ཀའི་ལག་ཏུ་མེ་ཏོག་གི་ཕྲེང་བ་གཏད་དེ།
ཁྱེད་གཉིས་ཤགས་གྱིས་ལ་གང་རྒྱལ་བ་ལ་ཕམ་པས་མེ་ཏོག་ཕྲེང་པ་ཕུལ་ཅིག། ཕམ་པ་དེ་འདིར་མ་སྡོད་ཅིག། ཅེས་གསུངས་པས། ཧ་ཤང་ན་རེ། དགེ་མི་དགེ་སྤྱད་ན་མཐོ་རིག་དང་ངན་སོང་དུ་འགྲོ་བས་འཁོར་བ་ལས་མི་ཐར།
སངས་རྒྱ་བ་ལ་སྒྲིབ་སྤྲིན་དཀར་ནག་གང་གིས་ཀྱང་ནམ་མཁའ་སྒྲིབ་པ་དང་འདྲ། ཅི་ལ་ཡང་མི་སེམས་པས་འཁོར་བ་ལས་ཐར། དེ་མི་དམིགས་པས་ས་བཅུ་པ་དང་འདྲའོ། ཞེས་ཟེར། ཀཱ་མ་ལ་ཤཱི་ལའི་ཞལ་ནས།
ཅི་ལ་ཡང་མི་སེམས་ཟེར་བ་དེ་སོ་སོར་རྟོག་པའི་ཤེས་རབ་སྤངས་པ་ཡིན། དེ་སྤངས་པས་འཇིག་རྟེན་

ལས་འདས་པའི་ཤེས་རབ་ཀྱང་སྤངས་པར་འགྱུར་རོ།། སོ་སོར་རྟོག་པའི་ཤེས་རབ་མེད་ན། རྣལ་འབྱོར་པ་རྣམ་པར་མི་རྟོག་པ་ལའང་གང་གིས་གནས། དྲན་པ་མེད་ན་ཡིད་ལ་མི་བྱ་བར་ཡང་མི་ནུས་ཏེ། དྲན་པར་མི་བྱའོ་སྙམ་ན་དེ་ཉིད་དྲན་པ་དང་ཡིད་ལ་བྱས་པ་ཡིན་པའི་ཕྱིར་རོ།།
དྲན་མེད་ཙམ་པོ་ལ་བྱེད་ན་བརྒྱལ་བའམ་བོག་པའང་རྣལ་པར་མི་རྟོག་པར་འགྱུར་རོ།། གཞན་ཡང་དྲན་པ་དང་ཡིད་ལ་བྱ་བ་མེད་ན་སྔོན་གྱི་གནས་རྗེས་སུ་དྲན་པ་དང།
ཐམས་ཅད་མཁྱེན་པར་ཡང་ཇི་ལྟར་འགྱུར། ཉོན་མོངས་པ་ཡང་ཇི་ལྟར་སྤོངས། ཞེས་བྱ་བ་ལ་སོགས་པ་གསུངས་པ་དང། བཙན་པོས་འཁོར་ཀུན་གྱིས་ཀྱང་མཆིད་བཤགས་ཐོབ་ཅིག་གསུངས་པ་དང། ཡེ་ཤེས་དབང་པོ་ན་རེ།
གཅིག་ཆར་འཇུག་བྱ་བ་དང། རིམས་ཀྱིས་འཇུག་བྱ་བ་གཉིས་དཔྱད་དགོས་ཏེ། རིམས་ཀྱིས་འཇུག་ན་རྒྱུ་མ་མཆིས་པས་དེ་དང་མི་འདྲ། གཅིག་ཆར་འཇུག་ན་ཁྱེད་ད་རུང་ཅི་བྱེད་དང་པོ་ནས་སངས་རྒྱས་ན་ཅི་ཉེས་ཅི་ཡང་མ་བྱས་པར་ཉལ་བས་ཟན་ཡང་མི་མྱོང་སྟེ་ལྟོགས་ནས་འཆི་ན་སངས་རྒྱས་ག་ལ་འགྲུབ།
ཞེས་བྱ་བ་ལ་སོགས་པ་སྨྲས་པས་ལན་སྨྲ་མ་ནུས་པར་མེ་ཏོག་ཕྲེང་བ་སློབ་དཔོན་ལ་ཕུལ་ལོ།། དེ་ནས་བཙན་པོས་ད་ཕྱིན་ཆད་ལྟ་བ་ཀླུ་སྒྲུབ་ལུགས་ཟུངས།
སྤྱོད་པ་ཆོས་སྤྱོད་བཅུ་དང་ཕ་རོལ་ཕྱིན་པ་སློབས།

༄༅། །གཅིག་ཆཪ་བའི་ལུགས་བྱེད་དུ་མི་སྣང་ངོ།། ཞེས་བཀའ་སྩལ་བསྩལ་ཏེ། ཧ་ཤང་རྒྱ་ཡུལ་ལ་བརྫངས། དཔེ་རྣམས་གཏེར་དུ་སྦས་སོ།། དེ་ལྟར་བཙན་པོ་ཁྲི་སྲོང་ལྡེ་བཙན་གྱིས་གངས་ཅན་དུ་སངས་རྒྱས་ཀྱི་བསྟན་པ་གསར་དུ་བཙུགས།
མཁས་གྲུབ་མང་པོ་སྤྱན་དྲངས། ལམ་ལོག་པར་སྤྱོད་པ་དག་བཅད། རྟེན་གསུམ་མང་དུ་བཞེངས་ཏེ་དགུང་ལོ་དྲུག་ཅུ་རྩ་དགུ་ལ་གཤེགས་ཏེ་འདི་འཇམ་དཔལ་གྱི་སྤྲུལ་པར་གྲགས་སོ།། འབྲོལ་སྟོན་པ་རྒྱལ་བའི་འབྱུང་གནས་ནི།
གདུང་རུས་ཡང་བཞེར་ཡབ་རྟ་གསུམ་ཤུ་བཞེར། ཡུམ་ཁུ་ལྟོ་བཟའ་ལན་ཅིག་མ་གཉིས་ཀྱི་སྲས་སུ་ཤིང་མོ་སྦྲུལ་གྱི་ལོ་ལ་སྟོད་ལུང་ཕུར་སྐྱི་བྱེ་མ་མུགས་ཡིན། རྩ་སྐྱི་མོན་འབྲུན་ཡང་ཟེར་འཁྲུངས།
ཡུམ་སྔ་མོ་ནས་གཤེགས། བྱིས་པའི་དུས་ནས་ཐུགས་སྟོབས་ཆེ་བས་གཞུ་རུ་བྱོན་ནས་ཡིག་གེ་ཀློག་པ་ལ་སོགས་པ་སློབ་ཅིང་བཞུགས་པའི་ཚེ་ཇོ་བོ་སེ་བཙུན་ཁམས་ནས་ལྷོ་བལ་དུ་བྱོན་པ་དང་མཇལ་བས་དད་པ་སྐྱེས།
ཡང་སེ་བཙུན་རྒྱ་གར་དུ་བྱོན་རྩིས་མཛད་བལ་ཡུལ་ཐུག་བྱོན་ནས་ཕྱིར་ལོག་པ་དང་ཡང་མཇལ་ནས་ཕྱགས་ཕྱིར་འཁྲིད་པར་ཞུས་ཏེ། ནང་གི་ཞབས་ཏོག་ཕྱེ་འཐག་པ་ཡན་ཆོད་དང།
ཕྱི་རོལ་དུ་རྟ་ཕྱུགས་མང་པོ་ཡོད་པ་ལ་སྐྱོང་ཞིང་འཁོར་གསུམ་བཏགས། རྟ་བཟངས་ཞོན་ནས་རྐུན་ཟོན་ལེགས་པོ་མཛད།

ཕྱེ་འཐག་པའི་འགྲམ་དུ་དཔེ་ཆ་བཞག་སྟེ་གཟིགས་པ་ལ་སོགས་པའི་སློབ་གཉེར་ལ་་་་ན་པ་ཆེན་པོ་ཡང་མཛད། ཉེ་ལོགས་ན་པཎྜི་ཏ་སྒྲའི་ཚེར་མ་ཞེས་བྱ་བ་ཞིག་ཡོད་པ་ལ་བིར་ཝ་ཏ་མང་པོ་བསླབས། ད་ལྟ་རྒྱ་གར་ན་སུ་ཆེ་དྲིས་པས།
ངེད་རྒྱ་གར་ན་ཡོད་དུས་ན་རོ་པ་ཆེ་བ་ཡིན། རྒྱལ་རིགས་ལས་རབ་ཏུ་བྱུང་བའི་དགེ་སློང་དི་པཾ་ཀ་ར་ཤྲི་ཛྙཱ་ན་བྱ་བ་ཡོད་པས་དེ་ད་ལྟ་བཞུགས་ན་ཁོང་ཆེ་བར་འོང་གསུངས་པས་མཚན་ཐོས་པ་ཙམ་གྱིས་མོས་པ་ཆེན་པོ་སྐྱེས།
ཚེ་འདི་ལ་དེ་དང་མཇལ་སྲིད་དམ་བསམ་པའི་འདོད་པ་ཆེན་པོ་ཡང་འབྱུང་བྱུང་།། ཇོ་བོ་མངའ་རིས་སུ་ཕེབས་པ་འགྲུལ་པ་ལ་ལས་ཐོས་པས། སེ་བཙུན་ལ་མངའ་རིས་སུ་འགྲོ་བར་ཞུས་པས་ཁོང་གིས་ཀྱང་མི་དགེས་པ་མེད་པར་བོང་ཁལ་གཅིག་དཔེ་ཆ་དང་བཅས་པ་གནང་ནས་བྱོན་ནོ།།
རྡོག་ཆུ་ཁར་ཕེབས་པ་དང། འཕྲང་ཁ་བེར་ཆུང་དང་མཇལ་ཁོང་ན་རེ། ཁམས་ན་དགེ་བསྙེན་ཆོས་མཁན་གཅིག་ཡོད་ཟེར་བ་ཐོས།
ཁྱོད་དེ་མིན་ནམ་ཟེར་བ་ལ། དེ་ཡིན་སྲིད་གསུང་བས། ཁོ་ཧ་ལས་ཏེ་ཁོ་རང་གི་སྟན་ཕྱུང་ནས་དེ་ལ་བཞུགས་སུ་གསོལ། རྟ་བཟང་པོ་གཅིག་གི་མཐུར་དར་ཡུག་བྱས་ནས་ད་ཅི་ནས་ཕྱག་བླངས་པ་ལ་བཟོད་གསོལ་བྱས།
ངས་ཡོན་བདག་བྱེད་་་་་ར་སྒྲེང་གི་ས་འདིར་དགོན་པ་མཛད་ནས་མཆོད་གནས་མཛད་པར་ཞུ་ཟེར་བ་ལ། ད་ལྟ་ཁོང་མེད། ང་མངའ་རིས་སུ་པཎྜི་ཏ་

༄༅། ། ཅིག་ལ་མཇལ་དུ་འགྲོ་བ་ཡིན། ཕྱིས་རྟེན་འབྲེལ་འགྲིག་ན་མཆོད་གནས་བྱ་ཞིང། ར་སྒྲེང་དུ་དགོན་པ་མཛད་པར་ཡང་ཞལ་གྱིས་བཞེས། དེ་ནས་འཕན་ཡུལ་དུ་བྱོན། རྒྱལ་གྱི་ཞང་ཆེན་པོ་དགེ་བསྙེན་གྱི་བསླབ་པ་འབོགས་པའི་མཁན་པོ་ཡིན་པས་ཕྱག་སྐྱེལ་དུ་བྱོན།
ཀ་བ་ཤཱཀྱ་དབང་ཕྱུག་དང་མཇལ་ནས། ཁོ་བོ་ད་ལན་པཎྜི་ཏ་མཇལ་དུ་འགྲོ། དེ་དབུས་སུ་སྤྱན་འདྲོངས་པ་སྲིད་ན་དེའི་དུས་སུ་ཡི་གེ་གཏོང་བས་ཁྱེད་ཀྱིས་མི་ཆེན་རྣམས་ཀྱི་མདུན་མ་མཛད་དེ་བསུ་བ་ལ་འོངས་དགོས་ཞུས་པས་ཁོང་གིས་ཀྱང་ཁས་བླངས།
དེ་ནས་མེ་གྲོང་མ་བརྒྱུད་པར་བྱང་ལམ་ལ་ཐེགས་པས་དང་པོ་མི་ངོ་མི་ཤེས་པ་ཅིག་གིས་ལམ་སྣ་བྱས། ལམ་ཁ་ཅིག་ཏུ་ཁོ་ན་རེ།
ད་སྣ་ཤུད་ཀྱི་འཁྲུག་པ་ལངས་པས་འགྲོ་ཟེར་ནས་ཚུབ་མར་རིངས་ཀྱིས་སོང། དེ་དཔེ་ཀར་དུ་འདུག། ཆོས་བཤའ་མ་བྱེད་ན་ཁོ་ཡང་ཆོས་སྐྱོང་བཟང་པོར་འདུག་གསུངས། ཡང་ལམ་མ་རྙེད་པ་ལ་ཤ་བ་ཅིག་ཕྱིན་པའི་རྗེས་ལ་བྱོན་པས་ལམ་ཏིག་གིས་བྱུང།
མངའ་རིས་སུ་ཕེབས་ཀར་ཇོ་བོ་ལ་རྗེ་བཙུན་མས་ཁྱོད་ཀྱི་ཨུ་པ་སི་ཀ་དེ། ཞག་གསུམ་དྲོ་དང་བཞི་ནས་འོང་པས་དེའི་གྲབས་གྱིས་གསུངས་པས། ཇོ་བོས་དབང་བསྐུར་བའི་བུམ་པ་ཅིག་ཀྱང་དབུ་སྔས་སུ་བསྒྲུབས།
ཞག་གསུམ་དྲོ་དང་བཞི་ན་ཇོ་བོ་

དཔོན་གཡོག་སྦྱིན་བདག་ཅིག་གིས་གདན་དྲངས་པ་ན། ལམ་ལ་སྤྱན་གཟིགས་ཏེ། ཇོ་མོས་བསླུ་བ་སྲིད་དམ་གསུང་བ་ན། ལམ་སྲང་གཅིག་ཏུ་འབྲོམ་དང་བཏུག་གིས་མཇལ། དེར་སྔར་འདྲིས་ཀྱི་མི་དང་འཕྲད་པ་བཞིན་འཁོར་རྣམས་ལ་ཞལ་ལྟ་ཡང་མ་མཛད་པར་ཇོ་བོའི་ཕྱག་ཕྱི་ཁོ་ནར་བྱོན།
དེ་ཉིན་གྱི་སྟོན་སྐལ་གྱི་མར་བཞུ་ནས། སྲོད་ལ་མར་མེ་ཕུལ། ཇོ་བོས་དབང་བསྐུར་ཡང་ལེགས་པར་གནང། དབུས་སྔས་སྦྲེལ་ཏེ་གླེང་མོ་ཡང་ཞུས་ཆོག་པ་བྱུང།
འབྲོམ་གྱི་དབུས་ཀྱི་ཕྱོགས་ན་ལྷ་ས་དང་བསམ་ཡས་ལ་སོགས་པའི་གཙུག་ལག་ཁང་དང་དགེ་འདུན་སྟོང་ཕྲག་མང་པོ་བཞུགས་པའི་བསྔགས་པ་བརྗོད་པས་ཚངས་པར་སྤྱོད་པ་གྲངས་མང་པོ་དེ་ཙམ་རྒྱ་གར་ན་ཡང་མེད།
དགྲ་བཅོམ་པ་ཡང་མང་པོ་ཡོད་མཆིས་གསུངས་ནས་དབུས་ཕྱོགས་སུ་ཕྱག་མང་པོ་མཛད། དེར་སྤོབས་པ་སྐྱེས་འབྱོན་པར་ཞུས་པས། ཁོ་བོ་དགེ་འདུན་གྱིས་བཀའ་མི་ཅོག་པས་དགེ་འདུན་གྱི་བཀའ་བྱུང་ན་འགྲོ་གསུང།
དེ་ནས་འབྲོམ་གྱིས་ཞང་དབང་ཕྱུག་མགོན་བྱ་བ་ལ། ཤིང་རྟའི་དབྱིབས་འདྲ་འཛམ་གླིང་གིས།། ཞེས་བྱ་བ་ལ་སོགས་པ་དང་སྟོན་དུས་ཚུན་ཆོད་འདིར་འབྱོན་ཞུ། ཞེས་བྱ་བ་ལ་སོགས་པའི་ཤོག་ཕྲིན་བརྫངས།
འབྲོམ་གྱི་འཕྲིན་ཤོག་དེ་ཞང་དབང་ཕྱུག་མགོན་གྱིས་ཀ་བ་ལ་སྤྲད། ཀ་བས་ཀྱང་དོ་དམ་

༄༅། ། ཆེ་བར་བགྱིས་ཏེ་རྒྱལ་གྱི་ཞང་ཆེན་པོ་ལ་སོགས་པ་རྣམས་ལ་གྲོས་ཞུས་ནས་གདན་འདྲེན་དུ་འབྱོན་པར་ཆས་པའི་ཚེ། ཁུ་སྟོན་ཁོ་རང་གི་མིང་ཡི་གེ་ན་མི་འདུག་པས་མ་དགྱེས་ནས་སྔོན་ལ་ངས་མཇལ་བ་ཅིག་བྱ་སྙམ་ནས་བྱོན་པས།
གཞན་རྣམས་ལ་ཡང་ལྕག་བརྡབ་པ་བཞིན་སོང། དེར་དབུས་ཀྱི་མི་ཆེན་རྣམས་དཔལ་ཐང་ལ་ཕེབས་པའི་ཚེ་སྐྱི་རོང་དུ་སྔར་ཞུ་བ་ཐེངས་པས། ཇོ་བོ་དཔོན་སློབ་རྣམས་དཔལ་ཐང་སྟོད་དུ་ཕེབས།
དེར་བོད་སྟོན་སྣམས་རྣམས་དབུ་ཞྭ་སྣ་རིང་དང། ནམ་ཟ་བེར་དང་བཅས་པའི་རྟ་པ་མང་པོ་རྒྱང་མ་ནས་གཟིགས་ཏེ། ཇོ་བོའི་ཞལ་ནས་དབུ་པ་སི་ཀ་མི་མ་ཡིན་མང་པོ་བྱུང་གསུང་ནས་དབུ་གཏུམ། དེ་ནས་བོད་སྟོན་རྣམས་ཀྱིས་ཞབས་དྲུང་ཉེ་བ་ན་ཆིབས་པ་བབས་བེར་དང་དབུ་ཞྭ་བཞག།
སྣམ་སྦྱར་གྱོན་པ་ཤ་སྟག་ཏུ་བྱས་བྱུང་བ་ལ་ཇོ་བོ་དགྱེས་ནས་དགེ་འདུན་ལ་སྤྱི་ཕྱག་མཛད། དེ་ནས་འབྲོམ་དང་བོད་སྟོན་རྣམས་ཀྱིས་ཞུས་པ་ལ་བརྟེན་ནས་རིམས་ཀྱིས་གཙང་དབུས་ཀྱི་ཕྱོགས་སུ་ཕེབས་ཏེ་བསམ་ཡས་སུ་བཞུགས་པ་ན་ཁུ་སྟོན་གྱིས་ཡུལ་བཟང་བ་སོགས་ཀྱི་རྒྱུ་མཚན་བསྙད་པས་ཁོང་ཅན་འབྱོན་པ་ཞལ་གྱིས་བཞེས་ནས་ཐང་པོ་ཆེར་ཕེབས་ཏེ་དེར་འབྲོམ་གྱིས་ཀྱང་ཕེབས།
དེ་ནས་བསམ་ཡས་སུ་ཕེབས་ནས་གཞན་དུ་འབྱོན་པར་བཞེད་པ་ན་འབྲོམ་གྱིས་བང་སྟོན་

ལ་ཡི་གེ་བཏང་བས་བང་སྟོན་གྱི་རྟ་པ་ཉིས་བརྒྱ་ཙམ་གྱི་བསུ་བས་བསམ་ཡས་སུ་སླེབ་སླེབས།། དཔོན་སློབ་རྣམས་རྒོད་དཀར་ལ་ལ་ཐེགས། རིམ་གྱིས་སྙེ་ཐང་དུ་ཕེབས། འབྲོམ་ལ་སྐྱེས་བུ་གསུམ་གྱི་ཁྲིད་ཀྱི་གདམས་པ་རྣམས་ཀྱང་སྙེ་ཐང་ཉིད་དུ་གནང།
སྐུའི་སྤྱོད་པ་ལ་མ་དད་པ་མ་སྐྱེས་པས་བྱ་རྒོད་གྱི་ཉིན་ལམ་བཅོ་བརྒྱད་ཀྱི་གཞན་གྱི་སེམས་ཤེས་པའི་མངོན་ཤེས་སྐྱེས། དེ་ནས་ཇོ་བོ་དཔོན་སློབ་ཡེར་པར་རྡོག་བྱང་ཆུབ་འབྱུང་གནས་ཀྱིས་ཞབས་རྟོག་ཏོག་མཛད།
རྒྱུད་བླའི་ཐོག་མར་འགྲེལ་ཆེན་ནག་ཚོ་དང་གཉིས་ཀྱིས་འགྱུར་མཛད་པའི་བར་ལ། འབྲོམ་གྱིས་ཕ་ཚན་རྣམས་ལ་གསེར་སློང་དུ་བྱོན་པས་ཡོ་བྱད་མང་དུ་སྙེད་རྙེད་དེ་ཕྱིར་བྱོན་ནས་ཡེར་པར་འབྲོམ་གྱིས་འབུལ་མོ་ཆེར་གྲགས་པ་དེ་ཡང་མཛད།
དེ་ལ་སྤྱིར་ཇོ་བོ་བོད་དུ་ཕེབས་ནས་བདག་གཉེར་འབྲོམ་སྟོན་པས་མཛད། ཐུགས་ཀྱང་དེ་ཁོ་ན་ལ་གཏད། ཇོ་བོས་འབྲོམ་ལ་ཁྱོད་ཀྱིས་གནས་གཞི་ཆུང་ངུ་ཞིག་བརྩིགས་ལ་ངའི་བསྟན་པ་རྣམས་ཁྱོད་ལ་གཏོད་པས་ཟུངས་གསུང་བ་ལ།
སྤྱིར་བདག་འཁོས་ཆུང། བྱེ་བྲག་ཏུ་རྟེན་དགེ་བསྙེན་དུ་སོང་བས་བྱ་བ་ཆེན་པོ་བསྒྲུབ་མི་ནུས་ཞུས་པས།
ཇོ་བོའི་ཞལ་ནས་བསླབས་པ་བཞིན་གྱི་བྱ་བ་རྣམས་ཇི་ལྟ་བ་བཞིན་དུ་གྱིས། ང་རང་གིས་བྱིན་གྱིས་རློབས་པས་སེམས་ཁྲལ་མི་དགོས་ཞེས་གསུངས་ཏེ། ཇོ་བོ་ཉིད་ཤིང་ཕོ་རྟའི་ལོ་སྟོན་ཟླ་འབྲིང་

༄༅། །པའི་ཚེས་ཉི་ཤུ་ལ་དགའ་ལྡན་དུ་གཤེགས་སོ།། སྐུ་གདུང་བཞུ་བའི་དུས་དེར་སྙེ་ཐང་དུ་གསེར་གྱི་ཆར་པ་བབས། དེ་ནས་འབྲོམ་གྱིས་ཇོ་བོའི་གཤེགས་རྗེས་ཀྱི་དགོངས་རྫོགས་ཀྱི་བྱ་བ་རྣམས་ལེགས་པར་མཛད་དོ།།
ཇོ་བོས་སྐྱོང་བའི་ཚོགས་པ་རྣམས་ཕྱག་ཕྱིར་ཁྲིད་དེ་སྟོད་ལུང་ལ་བྱོན་ནས་གནམ་གྱི་བྱེ་མ་ལུང་དུ་ཐོགས་ཤིག་བཞུགས། དེའི་ཚེ་འདམ་པའི་གཙོ་བོ་རྣམས་ཀྱིས་གྲོས་བྱས་ཏེ་འབྲོམ་ར་སྒྲེང་དུ་སྤྱན་འདྲེན་པར་ཐག་བཅད།
འཕྲང་ཁ་བེར་ཆུང་གི་ཡང་ཞུ་བས་སླེབ་ནས་མེ་ཕོ་སྤྲེའུའི་ལོ་གསར་པ་ལ་རས་ར་སྒྲེང་དུ་ཕེབས། དབུ་རྩེ་ཀ་གཉིས་མ་དང་ཁྱམས་ཀྱི་སྟོད་རྣམས་གྲུབ། དེ་རྟིང་ང་འཇིག་རྟེན་བློས་གཏོང་གསུངས་ནས་ཆོས་གསུང་བ་མ་གཏོགས་འཇིག་རྟེན་པའི་མངན་མ་མི་མཛད།
ཕུ་ཆུང་བ་ཇོ་བོའི་ཡང་སློབ་མ་ཡིན་པས་འབྲོམ་གྱི་ཕྱག་ཕྱི་མཛད། འདི་ལ་འཕགས་པའི་བདེན་པ་བཞི་ལས་བརྩམས་པའི་ཆོས་མང་དུ་གསུངས།
པོ་ཏོ་བ་ལ་གདམས་པ་བསྟན་པ་གྱིས་་་་ཐུགས་ལ་ཇི་ལྟར་བ་བཞིན་དུ་འཁྲུངས། སྤྱན་སྔ་བ་ལ་ཆོས་ཀྱི་ཕུང་པོ་སྟོང་ཕྲག་བརྒྱད་ཅུ་རྩ་བཞི་སྤོ་མ་བཏུབ་པ་ཀུན་གྱི་སྐད་ཡིན། ཁྱོད་རང་སྟོང་པ་ཉིད་ཁོ་ན་ལེགས་པར་སྒོམ་གསུངས་ངའི་དྲོའི་དུ་བ་རེ་བྱུང་བའི་དུས་སུ་གཅིག་པུར་ཤོག་གསུང་ནས་ཇོ་

བོའི་སྔགས་ཀྱི་གདམས་པ་མང་པོ་ཡང་ཁོང་ལ་གནང་བས་སྤྱན་སྔ་བར་མཚན་ཐོགས། དེ་ལྟ་བུའི་སྐྱེ་མཆེད་གསུམ་ལ་སོགས་པ་མང་པོ་ཡོངས་སུ་སྨིན་པར་མཛད་ནས་རྭ་སྒྲེང་དུ་ལོ་དགུ་བཞུགས། མྱ་ངན་འདའ་ཁར་པོ་ཏོ་བ་ལ་ངས་ཁྱེད་རྣམས་ཀྱི་རྟེན་ས་གཞན་མ་མཐོང་བས།
སློབ་དཔོན་མདོ་སྡེ་པ་འཚོལ། ཁར་ཡར་དཔུང་གདང། ཆོས་ལ་འདུག་ཅིག་གསུངས། ཉིད་ཀྱ་རང་ལོ་དྲུག་ཅུ་པ་ཤིང་ཕོ་འབྲུག་ལ་མྱ་ངན་ལས་འདས། དེ་ལྟར་འབྲོམ་སྟོན་པས་བཀའ་གདམས་ཀྱི་བསྟན་པའི་ཕྱི་མོ་མཛད་དེ་བསྟན་པ་ལ་བྱ་བ་ཆེན་པོ་མཛད་ཚུལ་མདོ་ཙམ་སྔོན་གྱི་ཡི་གེ་ལས་བཏུས་པའོ།།
དེ་ནས་རེ་ཤིག་ན་སློབ་དཔོན་པདྨས་ལུང་བསྟན་པ་བཞིན་དུ་ལྷོ་བྲག་རྟ་ཤུལ་དུ་མངའ་བདག་ཉང་རལ་དུ་གྲགས་པར་སྐུ་སྐྱེ་བ་བཞེས་ཏེ།
བྲག་སྲིན་མོ་སྦར་རྗེས་ནས། སྒྲུབ་པ་བཀའ་བརྒྱད་ཀྱི་སྐོར་དང། གུ་རུ་ཞི་དྲག་གི་སྐོར་སོགས་གཏེར་ཁ་མང་དུ་ཕྱེ། གསང་སྔགས་སྙིང་རྙིང་མའི་བསྟན་པ་དར་ཞིང་རྒྱས་པར་མཛད་དོ།
བཀའ་བརྒྱད་དབང་མོ་ཆེའི་ཆོས་སྐོར་ལ་སོགས་པ་དིང་དེང་སང་གི་བར་དུ་གཏེར་ཁ་གོང་མར་གྲགས་པ་རྣམས་ཡིན་ནོ་གསུང་ངོ།། །།ཡང་དེའི་ཚེ་ཤེས་རབ་སྙིང་རྗེ་ཅན་དང་འཕྲད་པར་ཤོག་ཅེས་ལུང་བསྟན་པའི་གུ་རུ་ཆོས་དབང་དུ་སྤྲུལ་ཏེ།
དེ་ཡང་ཡབ་སྤང་སྟོན་ཉི་མ་རྒྱལ་མཚན་དང། ཡུམ་སྲས་མོ་བའི་

༄༅། །ལྷུམས་སུ་ཞུགས་ཏེ་ས་ཕོ་སྤྲའུའི་ལོ་ལ་སྐུ་འཁྲུངས་པར་བསྟན། ཡབ་ཀྱི་དྲུང་དུ་ཡབ་མེས་ཀྱི་སྙིང་རྙིང་མའི་ཆོས་སྐོར་དང། རྩིས་དཀར་ནག། གསོ་སྤྱད་ལ་སོགས་པ་མང་དུ་སྦྱངས་པ་མཛད། ཆོས་རྗེ་བར་ཐང་པ་སྐུ་མཆེད་གསུམ་དང་གྲྭ་པ་མངོན་ཤེས་ཅན་རྣམས་ཀྱི་དྲུང་དུ་ཕར་ཚད་བསྡུས་གསུམམ་སོགས་མདོ་ཕྱོགས་དང།
གསང་སྔགས་གསར་མའི་སྐོར་མང་དུ་གསན་ཏེ། དེ་ནས་སྦྲུལ་ལོ་ལ་བྲག་གནམ་སྐས་ཅན་ལ་སྦས་པའི་བོད་སྤྱི་ལ་དགོངས་པའི་གཏེར་གཅིག་མ་ཞེས་གྲགས་པའི་ཐུགས་རྗེ་ཆེན་པོ་འཁོར་བ་དོང་ཕྱུགས་ཀྱི་སྐོར་ལ་སོགས་པ་གཏེར་ཁ་ཆེན་པོ་བཅོ་བརྒྱད་སྤྱན་དྲངས།
བསམ་གྲུབ་བདེ་ཆེན་གྱི་གཙུག་ལག་ཁང་གུ་རུ་ལྷ་ཁང་དུ་གྲགས་པ་བཞེངས་སུ་གསོལ།
མ་འོངས་པའི་སྐྱེ་དགུ་མང་པོའི་དད་པ་སྐྱེ་བའི་ཕྱིར་རྡོའི་ངོས་ལ་ཕྱག་གཡས་པའི་ཕྱག་རྗེས་བརྒྱ་རྩ་བརྒྱད། ཞབས་གཡས་པའི་ཞབས་རྗེས་བརྒྱ་རྩ་བརྒྱད་གནས་སོ་སོར་བྱིན་རླབས་ཀྱི་རྟེན་གྱིས་དྲུང་དུ་བཙུགས་སོ།།
གཞན་འཕྲིན་ལས་ལ་བརྟེན་ནས་ལ་སྟོད་ཤེལ་དཀར་ནས་ཀོང་པོ་རྒྱ་མ་ཡན་དབུས་གཙང་་་་་་། མ་ཎིའི་ཐུན་ཁ་མང་བ་ལ་སྐྱ་སེར་སྟོང་ཙམ། ཉུང་བ་ལ་བཅུ་་་་་་་་་ཙམ་ཡོད་པའི་ཁྲི་ཚོ་གཅིག་བཙུགས།
སྐྱེས་བུ་དམ་པ་དེའི་སྐུ་གདུང་ཕྱིས་གཏེར་ཁ་ནས་

སྤྱན་དྲངས། འགྲོ་བའི་མགོན་པོ་འཕགས་པ་རིན་པོ་ཆེ་དང། ཀརྨ་པག་ཤིའི་ཕྱག་ཏུ་བཏང་སྟེ་དྲི་བཟང་པོའི་ལྡེ་གུ་དང་སྦྱར་བའི་རིལ་བུ་བྱས། སྐར་རིང་མི་གཅིག་པ་བཅུ་བཞིའི་བར་གྱི་སེམས་ཅན་གང་གི་སར་སོང་བ་ཐམས་ཅད་ངན་སོང་ལས་ཐར་བ་དང།
རྟོགས་ལྡན་ཆོས་ཉིད་རང་གྲོལ་གྱིས་ཟ་ཕུ་ལུང་གི་གནས་སྒོ་ཕྱེ་སྟེ། ཞལ་སྒོ་དང་ཕྱག་གཡས་པ་དེར་བཞག་གང་གིས་རེག་པའི་སེམས་ཅན་འཁོར་བ་ལ་ལས་ཐར་པའི་རྟེན་འབྲེལ་སྒྲིགས་བསྒྲིགས་པ་སོགས་སེམས་ཅན་གྱི་དོན་རྒྱ་ཆེ་ལ་རྒྱུན་རིང་བ་དིང་དེང་སང་གི་བར་དུ་ཀུན་གྱིས་མཐུན་སྣང་དུ་གྲུབ་པ་ཡིན་ནོ།
དེ་ནས་རི་རབ་ཀྱི་བྱང་ཕྱོགས་ཀྱི་ལྕང་ལོ་ཅན་གྱི་ཕོ་བྲང་དུ་དཔལ་གསང་བ་པའི་བདག་པོའི་སྲས་ཀྱི་ཐུ་བོ་ལྷའི་བུ་བཟང་པོ་ཞེས་བྱ་བར་གྱུར་ནས་དགའ་ལྡན་དུ་རྒྱལ་བ་བྱམས་པ་མགོན་པོ་དང།
རྒྱལ་བ་རབ་གསལ་ལ་སོགས་པ་ལ་ཆོས་གསན་པ་ན་འཛམ་བུའི་གླིང་དུ་ཡུལ་བྱང་ཕྱོགས་ཁ་བ་ཅན་གྱི་ལྗོངས་སུ་སེམས་ཅན་གྱི་དོན་ལ་བསམ་བཞིན་དུ་སྲིད་པ་ཟུངས་ཤིག།
ཅེས་ལུང་བསྟན་ཏེ་གནང་བ་སྩལ་བ་རྗེའི་ཞལ་སྔ་ནས་ཉིད་སྐུ་གཞོན་ནུའི་དུས་ཀྱང་གསལ་བར་དགོངས་པ་དང། དེང་སང་ཀྱང་ཡང་གསངས་བར་དགོངས་པར་སྣང་སྟེ།
དེ་དག་ནི་སྐུ་སྐྱེ་བ་སྔ་མ་རྣམས་ཀྱི་རྟོགས་བརྗོད་ཟུར་ཙམ་བླ་མ་དམ་པ་རྣམས་དང་སྐྱེས་བུ་དམ་པ་རྣམས་ཀྱིས་ལུང་བསྟན་ཕུལ་བ་དང། ཉིད་ཀྱི་རྗེས་

༄༅། །སུ་དགོངས་པ་ལ་བརྟེན་ནས་ཕྱོགས་ཙམ་བཀོད་པའོ།། །།གཉིས་པ་སྐུ་ཚེ་འདིའི་རྣམ་པར་ཐར་པ་ལ། རིགས་དང་འབྲེལ་བའི་སྐྱེས་བུ་དམ་པ་རྣམས་ཀྱིས་ལོ་རྒྱུས་ཆེ་བ་ཕྱོགས་ཙམ་བརྗོད་པ་དང། ཉིད་ཀྱིས་མཛད་པའི་རྣམ་པར་ཐར་པ་རྒྱ་ཆེར་བརྗོད་པ་གཉིས་ལས།
དང་པོ་ནི་བདག་ཉིད་ཆེན་པོ་འདིའི་གདུང་རུས་ནི། ལྕེ་ཞེས་གྲགས་པའི་རུས་ཆེན་ཏེ། དེ་ཡང་ལྕེའི་གདུང་རབས་ཡབ་སྲས་རྐྱང་བརྒྱུད་ལ། དང་པོ་ལྷ་གེན་རྩེ་རྒྱལ་པོ་དེ་ལ་ལྕེའི་རུས་ཀྱི་མིང་ཐོབ།
དེའི་སྲས་གདུང་རབས་གཉིས་པ་ལྕེ་ཉི་ཟེར་འཕྲུལ་གྱི་རྒྱལ་པོ། དེ་བཞིན་དུ་གསུམ་པ་སྟག་གཟིག་གི་རྒྱལ་པོ་ཆེ་བའི་འཕྲང། བཞི་པ་ལྕེ་དར་རྒན། ལྔ་པ་ལོ་ཙྪ་ཙཱ་བ་ཛྙཱ་ན་སི་དྡྷི།
དྲུག་པ་ལྕེ་བཟང་་་་་་། བདུན་པ་བློན་ཁྲི་བཟང་ལྷས་སྦྱིན། བརྒྱད་པ་འཕང་ཏོ་རེ་ཁྲི་སྣང། དགུ་པ་ལྕེ་གཙུག་པ་དཔལ། བཅུ་པ་ལྕེ་བཙན་ཁྲི་བཟང། བཅུ་གཅིག་པ་ལྕེ་སྟག་བཞེར་བརྟན་ཁྲི།
བཅུ་གཉིས་པ་ཁྲོམ་བཞེར་ལྡོངས་ཁྲི། བཅུ་གསུམ་པ་སྟག་གི་རྒྱལ་མཚན། བཅུ་བཞི་པ་གཡུ་ཐོག་དགྲ་གསེར་བཟང། བཅོ་ལྔ་པ་ལྕེ་འབུམ་པ། བཅུ་དྲུག་པ་ལྕེ་འབུམ་མེ། བཅུ་བདུན་པ་ལྕེ་འབུམ་དར།
བཅོ་བརྒྱད་པ་ལྕེ་འབུམ་བརྟན། བཅུ་དགུ་པ་ཨ་མེས་ཆེན་པོ་ཇོ་བོ་སངས་རྒྱས་ཡེ་ཤེས། ཉི་ཤུ་པ་སྐུ་ཞང་མགོན་པོ་དཔལ། ཉེར་གཅིག་

པ་སྐུ་ཞང་རྡོ་རྗེ་དབང་ཕྱུག། ཉེར་གཉིས་པ་སྐུ་ཞང་སློབ་དཔོན་རིན་ཆེན་ནམ་མཁའ་མཆོག་གྲུབ་དཔལ་བཟང་པོ། ཉེར་གསུམ་པ་སྐུ་ཞང་སློབ་དཔོན་ཕྱོགས་ལས་རྣམ་རྒྱལ་བ། ཉེར་བཞི་པ་སྐུ་ཞང་དཔལ་འབྱོར་བཟང་པོ་པ།
ལྷ་གེན་རྩེ་རྒྱལ་པོ་ནས་བགྲངས་པའི་གདུང་རབས་ཉེར་ལྔ་པ་ནི་བདག་ཉིད་ཆེན་པོ་འདི་ཉིད་དོ། དེ་ལ་འདི་སྐད་ཅེས་བརྗོད་པར་བྱས་ཏེ། འོད་གསལ་ལྷ་རིགས་ལས་འཁྲུངས་ལྷ་དེ་ཡིས།། ཀླུ་ཡུལ་ནས་བྱུང་ཀླུ་བཟའ་ཁབ་ཏུ་བསྟེན།།
དེ་ལས་ཉི་མ་ལས་ནི་ཉི་ཟེར་བཞིན།། འཕྲུལ་ལྡན་འཕྲུལ་གྱི་རྒྱལ་པོ་བྱུང་ཞེས་གྲགས།། དེ་ཡིས་ཡིད་སྲུབས་ལོངས་སྤྱོད་བསྟེན་པ་ལས།། སྲས་བདུན་བྱུང་པའི་ཐུ་བོས་ཤེས་སྐས་ལས།།
བབས་ཏེ་སྟག་གཟིག་ཡུལ་བཟུང་སྟག་གཟིག་གི།། རྒྱལ་པོ་ཆེ་བའི་འཕྲང་ཞེས་གྲགས་པ་བྱུང།། དེ་སྲས་དང་པོར་བར་ཡོ་ཞེས་བྱ་བས།། ཧོར་ཡུལ་གཤེགས་ཏེ་ཧོར་གྱི་རྒྱལ་སར་བསྐུལ།། གཉིས་པ་ནན་ལོས་རྒྱ་ཡི་རྒྱལ་སྲིད་བསྐྱངས།།
གསུམ་པ་དར་རྒན་ཞང་ཞུང་རྒྱལ་པོར་གྱུར།། དེ་ཡིས་ཞང་ཞུང་ཡུལ་ནས་ཡར་ལུང་བྱོན།། ཆོས་རྒྱལ་སྲོང་བཙན་སྒམ་པོའི་ནང་བློན་མཛད།། དེ་སྲས་གཉིས་པ་སྨོན་ཏོ་རེ་ནུ་འདའ།།
ཕྱི་ནས་ལོ་ཙྪ་ཙཱ་ཛྙཱ་ན་སིད་དྷིར་གྲགས།། འདི་ཡིས་སློབ་དཔོན་པདྨ་གདན་དྲངས་ཏེ།། བོད་ཀྱི་ལྷ་སྲིན་གདུགས་པ་ཅན་རྣམས་བཏུལ།། དེ་ནས་རིམ་གྱིས་ཡོན་མཆོད་མཇལ་གྱུར་ནས།། བསམ་ཡས་བཞེངས་པའི་ས་ཆོག་ལ་སོགས་

༄༅། །སོགས་མཛད།། དེ་ཚེ་སློབ་དཔོན་པདྨ་སྤྱན་དྲོངས་པས།། ལྷ་སྲས་ཁྲི་སྲོང་ལྡེ་བཙན་ཐུགས་དགྱེས་ཏེ།། ནང་བློན་དུ་སྐོས་བསྐོས་གསེར་གྱི་ཡི་གེ་ཐོབ།། དམ་ཆོས་བསྒྱུར་བའི་ལོ་ཙ་ཙཱ་བ་ཡང་མཛད།།
དེ་ཡི་མཆེད་ཟླ་ཐ་ཆུང་ལོ་ཙ་ཙཱ་བ།། ཁྱི་འབྲུག་གིས་ཀྱང་ཁྲི་སྲོང་ལྡེ་བཙན་དང།། རྒྱལ་པོ་སད་ན་ལེགས་ཀྱི་ནང་བློན་མཛད།། ཤིར་ཤེར་ཕྱིན་ལ་སོགས་བསྒྱུར་བའི་ལོ་ཙྪ་ཙཱ་དང།། སྒྲ་ཡི་གནས་བརྒྱད་ལ་སོགས་བསྟན་བཅོས་མཛད།།
སྨོན་ཏོ་རེ་ནུ་ལད་ཡི་སྲས་དང་པོ།། ཏག་ར་སྟག་ནུ་བྱ་བའི་དཔའ་བོ་བྱུང།། གཉིས་པ་བཟང་ཏོ་རེ་ནུ་ཞེས་བྱ་སྟེ།། གཉིས་ཀས་སད་ན་ལེགས་ཀྱི་ནང་བློན་མཛད།། དང་པོས་རྒྱ་ཡུལ་དམག་དྲངས་འོག་ཏུ་བཅུག།།
རྒྱལ་པོས་རྩིགས་དང་བྱ་དགའ་རྒྱ་ཆེར་གནང།། གཉིས་པ་ལྷོ་ཕྱོགས་ཁ་བཞིའི་ཁ་བློན་མཛད།། དེ་སྲས་ཁྲི་བཟང་ལྷས་སྦྱིན་ཞེས་བྱ་བ།། རྒྱལ་པོ་ཁྲི་རལ་ཅན་གྱི་ནང་བློན་འགྱུར།།
དེ་ལ་རྒྱལ་པོ་ཁའུ་གངས་བཟངས་ནས།། ཅུག་པ་ཡུ་བ་གདོང་གི་ས་ཚིགས་ཡན།། ཉང་རོ་ཆུ་སྦུབས་ལུང་པ་རྐྱེན་རིས་གནང།། རྒྱལ་པོའི་ལུང་གིས་ལྷ་ཁང་བརྒྱ་རྩ་བཞེངས།། རྐ་ཆེན་བཞི་སོགས་ཆེ་བའི་ལས་ཀ་བརྩམས།།
ཉང་སྟོད་གསེར་གྱི་ཕྱོགས་སུ་སྐུ་མཁར་བརྩིགས།། དེ་ཡི་རིགས་ཀྱི་ཆུ་གཏེར་ལས།། མི་སྦྱིན་ལས་ནི་ཉི་མ་བཞིན།། ཞང་སྟོན་ཆེན་པོ་འཕང་ཏོ་རེ།། ཁྲི་སྣང་དང་ནི་རྒྱལ་ཁྲི་

བཟུང།། མང་མཚན་སྟོབས་བཟངས་ཁྲི་སྐྱེས་དང།། མང་པོ་རྗེ་ཁྲི་ལ་སོགས་བྱུང།། དེ་དག་གིས་ཀྱང་ཆེ་ཐབས་ཀྱི།། ལས་ཀ་རྒྱལ་པོའི་དམག་དཔོན་དང།། གཙུག་ལག་ཁང་ཆེན་བཞེངས་པ་དང།། ཞང་ཞུང་ཁ་བློན་སྨད་ཁམས་ཀྱི།།
མདོ་བློན་ལ་སོགས་བཟུང་བར་འགྱུར།། ཞང་བློན་ཆེན་པོའི་སྲས་ནི་ལྕེ།། གཙུག་པ་དཔལ་ལོ་དེ་ཡི་སྲས།། ལྕེ་བཙན་ཁྲི་བཟངས་ཞེས་བྱའོ།། དེ་རིགས་སྟག་བཞེར་བརྟན་ཁྲི་དང།། དེ་ལས་ཁྲོམ་བཞེར་ལྡོང་ཁྲི་བྱུང།།
དེ་ལས་སྟག་གི་རྒྱལ་མཚན་དང།། སྐྱེ་ཚུལ་འཆོང་ཁྲི་ཞེས་གཉིས་བྱུང།། དང་པོ་ལས་ནི་གཡུ་ཐོག་དགྲ།། གསེར་ཁང་ལ་སོགས་རྣམས་པ་བཞི།། གཉིས་པར་གཡུ་འབུམ་ལ་སོགས་གསུམ།། གཡུ་འབུམ་ཞེས་པ་འདི་ཡི་སྲས།།
ལྕེ་བཙུན་ཤེས་རབ་འབྱུང་གནས་ཏེ།། སྐྱེས་མཆོག་འདི་ཡི་ལོ་སྟོན་རྡོ་རྗེ་དབང་ཕྱུག་གི།། ཉེ་གནས་མཛད་དེ་རྒྱན་གོང་གཙུག་ལག་ཁང་ཆེན་པོ།། བཞེངས་པའི་མཐིལ་ལེན་མཛད་དེ་ལེགས་པར་གྲུབ་པར་འགྱུར།།
དེ་ཚེ་ལོ་སྟོན་གྱིས་ནི་གཙུག་ལག་ཁང་ཆེན་པོ།། བཞེངས་ཞེས་ཀུན་ལ་གྲགས་པས་ད་ནི་རང་ཉིད་ཀྱིས།། བཞེངས་ཞེས་གྲགས་པའི་ཟུར་པ་ཅིག་ཀྱང་བཞེད་གྱུར་པས།། ལོ་སྟོན་དྲུང་དུ་མདའ་ཡིས་སྙོགས་སར་གཙུག་ལག་ཁང།།
བཞེངས་པའི་གནང་བ་ཞུས་ཏེ་ཆོས་གྲྭ་ཞ་ལུ་བཏབ།། གཙུག་ལག་ཁང་དང་རིན་ཆེན་སྣ་ཚོགས་ལས་

༄༅། །གྲུབ་པའི།། འཕགས་མཆོག་ཐུགས་རྗེའི་གཏེར་གྱི་སྐུ་བཞེངས་གསོལ་བཏབ་པས།། རྒྱ་གར་རྡོ་རྗེ་གདན་ནས་ཁར་ས་པ་ཎིའི་སྐུ་ཁྱད་པར་འཕགས་པ་ཞིག་ཀྱང་འབྱོན་པར་ལུང་བསྟན་བྱུང། ལུང་བསྟན་དེ་བཞིན་འཕགས་པའི་རྟེན་མཆོག་སྤྱན་འདྲེན་དང།།
གཉིས་པ་བོད་ཀྱི་སྡོམ་པ་དག་པར་བསྒྲུབ་སླད་དུ།། ཞ་ལུའི་ཆོས་སྡེ་འགོ་བ་ཡེ་ཤེས་གཡུ་དྲུང་ལ།། གཏད་དེ་ལྕེ་བཙུན་རྒྱ་གར་ཡུལ་དུ་ཕྱོགས་པར་གྱུར།།བར་ཆད་མེད་པར་སོན་ཏེ་རྡོ་རྗེ་གདན་པ་ལས།།
སྡོམ་པ་བླངས་ཤིང་ཆོས་ཀྱང་དུ་མ་གསན་མཛད་དེ།། འཕགས་པས་ལུང་བསྟན་འཕགས་པའི་སྐུ་ཡང་སྤྱན་དྲངས་པས།། གངྒའི་འགྲམ་ནས་བསྲུང་སྲུང་མའི་མཐུ་ཡིས་སྤྱན་མ་འདྲོངས།།
དེ་ཚེ་ཞག་གསུམ་གསོལ་བ་བཏབ་ཚེ་མི་ཡི་གཟུགས།། ཉིས་འགྱུར་ལྡན་པའི་མི་བོ་ཆེ་དེ་བླ་སྟེར་ན།། གང་འདོད་གནས་སུ་བསྐྱལ་ཞེས་ཁས་བླངས་ནས།། ཞ་ལུའི་གཙང་ཁང་བར་དུ་བདེ་བླག་ཉིད་དུ་སོན།། མི་དེའང་དེ་ཚེ་རང་བཞིན་མེད་པར་ཡལ་ཞེས་གྲགས།།
དེ་རྗེས་འཕགས་པའི་ཡུལ་ན་དཔལ་ལྡན་མར་མེ་མཛད།། གངས་ཅན་བསྟན་པའི་སྒྲོན་མེའི་ཆེད་དུ་བྱོན་གྱུར་པ།། ལྕེ་བཙུན་ཉིད་ཀྱིས་ཞོ་བ་ལ་ལ་སྤྱན་དྲངས་ཏེ།།
གཙུག་ལག་ཁང་ལ་རབ་གནས་ཞུས་པས་རབ་གནས་ལེགས།། ཁྱད་པར་ཡུམ་ཆེན་

ཤེར་ཕྱིན་སྤྱན་ལ་རབ་གནས་ཆགས།། དེ་ཚེ་ཇོ་བོས་ཆུ་བོ་སི་ཏའི་བྱང་འགྲམ་ནས།། འཕགས་པ་འཇིག་རྟེན་དབང་ཕྱུག་སྐུ་གཟུགས་རང་བྱོན་ཞིག།། འབྱུང་ཞེས་ལུང་བསྟན་བསྟན་པ་དར་རྒྱས་ཤིན་ཏུ་འཕེལ།། མཁན་བུ་རྣམས་དང་དེ་ལས་སྡེ་པར་འཕེལ་བའི་ཚུལ།།
ཤིན་ཏུ་མང་ཞིང་དེ་དུས་སྡེ་པ་ཆེ་བཞི་ལྡན།། རུས་པ་ལྕེ་དང་སྡོམ་པ་རྒྱ་གར་ཡོན་བདག་ནི།། བཙད་པོ་ཡོད་དང་ལས་ཀ་དགའ་བཞི་བྱས་པས་ཆེ།། དུས་དེར་ལྕེ་བཙུན་དྲུང་ཉིད་དུ།།
རང་གི་ཡབ་མཆེད་གཡུ་ཐོག་དགྲ།། གསེར་བཟངས་མཇལ་དུ་བྱུང་བ་ནི།། རབ་ཏུ་བྱུང་སྟེ་ཉེ་གནས་བཅོལ།། གདན་ས་རང་གི་གཅུང་ལ་གཏད།། དེ་ཡིས་གདན་ས་གཡུ་ཐོག་དགྲས།། བཟུང་ཚེ་འདོད་ལྷའི་མདས་སྣུན་པས།།
བསླབ་པའི་གོ་ཆ་དྲལ་བྲལ་གྱུར་ཏེ།། གདན་ས་ཁྱུང་པོ་གྲགས་སེང་ལ།། གཏད་དེ་རང་གིས་མི་དཔོན་བྱས།། ཞ་ལུའི་གནས་ལ་ལྕགས་རི་བཏང།། ཁྲོན་པ་འབྲུ་དང་འཕགས་པའི་སྐུ།། རང་འབྱོན་སྤྱན་འདྲེན་ལ་སོགས་མཛད།།
དེའི་སྲས་ནི་ལྕེ་འབུམ་པ།། ཚ་བོ་འབམ་མེ་ཡང་ཚ་ནི།། འབུམ་དར་ཞེས་བྱ་དེ་ཡི་ཚེ།། ཞ་ལུའི་མངའ་རིས་ཁྲི་བསྐོར་ལས།། ཤིན་ཏུ་ཆེ་སྟེ་ཀ་བ་བཞི།། གདུང་བརྒྱད་སྤྱམས་ལྕམ་ནི་བདུན་ཅུ་ཞེས།།
འབྲི་འཚམས་མཉམ་མན་འོ་ཡུག་ཚུན།། མངའ་འབངས་སུ་ནི་འདུས་པར་གྱུར།། འབུམ་དར་ལས་ནི་སྲས་འབུམ་

༄༅། །བརྟན།། དེ་སྲས་ཨ་མེས་ཇོ་བོ་ནི།། སངས་རྒྱས་ཡེ་ཤེས་ཞེས་བྱ་བྱུང།། དེ་ཚེ་ཧོར་ཁྲིམས་བྱུང་སྟེ་དབུས་གཙང་དང།། མངའ་རིས་ཁྲི་སྐོར་བཅུ་གསུམ་དུ་བཅས་ཏེ།། སེ་ཆེན་རྒྱལ་པོས་བླ་མ་འཕགས་པའི་དྲུང།།
ཀྱེ་རྡོར་དབང་གི་ཡོན་དུ་ཕུལ་ཞེས་གྲགས།། ཞ་ལུ་ཁྲི་སྐོར་ལ་ནི་མངའ་བསྒྱུར་བ།། ཨ་མེས་དེ་སྲས་སྐུ་ཞང་རྔ་སྒྲ་དང།། མགོན་པོ་དཔལ་དང་ཀུན་དགའ་འབུམ་དང་གསུམ།། སྲས་མོ་མ་གཅིག་མཁའ་འགྲོ་འབུམ་དང་ནི།།
ཇོ་ཇོ་སྟག་འབུམ་དང་ནི་ཡེ་ཤེས་འབུམ།། སྲས་མོ་མཁའ་འགྲོ་འབུམ་ནི་དཔལ་ས་སྐྱར།། འགྲོ་མགོན་ཕྱག་ནའི་བཙུན་མོར་ཕུལ་བ་ལས།། སྲས་མཆོག་དྷརྨ་ཕ་ལ་རཀྵི་ཏ།། འཁྲུངས་པ་ན་ཚོད་ཡོངས་སུ་སྨིན་པ་ན།།
རྒྱལ་པོའི་ལུང་གིས་ཇོ་ཇོ་སྟག་འབུམ་ནི།། བཙུན་མོར་ཕུལ་ཅེས་བྱུང་བཞིན་ཕུལ་བ་ལས།། རཏྣ་ཕ་ལ་རཀྵི་ཏ་འཁྲུངས་པ།། གཞོན་ནུ་ཉིད་ལ་གཤེགས་པའི་གདུང་སྦྱངས་པས།། རིང་བསྲེལ་འཁྲུངས་པར་གྱུར་ལ་ངོ་མཚར་ཆེ།།
གོང་མའི་ལུང་གི་དཔལ་ལྡན་ས་སྐྱ་པའི།། གདུང་བརྒྱུད་ཡིན་པ་ཙམ་གྱིས་བཟང་འདུག་པས།། བརྒྱུད་ནས་བརྒྱུད་པར་བཅས་པ་གོང་མ་ཡི།། སྐུ་མཆེད་ཡིན་དུ་འདུག་ཅེས་བྱ་བ་དང།།
སྨན་རྩེར་སྤྱུགས་པའི་བདག་ཆེན་བཟང་པོ་དཔལ།། དཔལ་ལྡན་ས་སྐྱར་སྤྱན་དྲོངས་ཇོ་བོ་བདུན།། ལོངས་ལ་གདུང་བརྒྱུད་སྤེལ་དུ་ཆུག།།

ཞེས་པའི།། ལུང་ཡང་དེ་ཚེ་བསྒྲགས་པར་གྱུར་ཅེས་གྲག་གྲགས།། དེ་དང་ཐོག་མཉམ་ཞ་ལུ་ལ་ལྔ་ཡང།། གདུང་བརྒྱུད་སྐུ་ཡི་ཞང་པོ་ཡིན་པ་བཞིན།། ངེད་ཀྱིའང་སྐུ་ཡི་ཞང་པོ་ཡིན་དུ་ཆུག།། ཞེས་དང་ཞ་ལུ་པ་ལའང་གཏོགས་པ་ཡི།
ལྷ་སྡེ་མི་སྡེ་འཁོར་འབངས་གང་དང་ཅི།། སྐུ་ཞང་མགོན་པོ་དཔལ་ཉིད་ཤེས་སུ་ཆུག།། ཅེས་པའི་འཇའ་སོགས་གསེར་ཡིག་ཆེན་མོ་གནང།། དེ་སྲས་སྐུ་ཞང་རྡོ་རྗེ་དབང་ཕྱུག་དང།། སྲས་མོ་མ་གཅིག་གཞོན་ནུ་འབུམ་སོགས་བྱུང།།
སྐུ་ཞང་རྡོ་རྗེ་དབང་ཕྱུག་ཉིད་ལ་ཡང།། གོང་མའི་སྔར་གྱི་ཡབ་མེས་ལ་གནང་བའི།། མངའ་འབངས་སྡེ་རིས་གང་ཡིན་ཤེས་སུ་ཆུག།། གསུང་པའི་འཇའ་ས་གསེར་ཡིག་ཆེན་མོ་གནང།།
ལྕམ་མོ་གཞོན་ནུ་འབུམ་ཉིད་ས་སྐྱ་རུ།། བདག་ཉིད་ཆེན་པོས་ཁབ་ཏུ་བཞེས་ལས་སྲས།། ཏ་དབེན་གུ་ཤྲཱི་ཀུན་དགའ་ཉི་མ་དང།། འཇམ་དབྱངས་དོན་ཡོད་རྒྱལ་མཚན་དཔལ་བཟང་པོ།། དཔལ་ལྡན་བླ་མ་དམ་པ་དང་བཅས་པ།།
ཆོས་ཀྱི་མངའ་བདག་ཆེན་པོ་རྣམ་གསུམ་འཁྲུངས།། དེ་ནས་སྐུ་ཞང་རྔ་སྒྲའི་སྲས་པོ་ནི།། གྲགས་པ་རྒྱལ་མཚན་ཞེས་པས་ཆབ་སྲིད་བསྐྱངས།། རྒྱ་ཡུལ་བྱོན་ནས་གོང་མའི་ལུང་གིས་ནི།། མངའ་རིས་དབུས་གཙང་ཤིང་ཀུན་ཡར་ཆད་ཀྱི།།
ཆོལ་ཁ་གསུམ་གྱི་བོད་ཁམས་དབང་བསྒྱུར་བ།། སྟག་མགོ་ནོར་བུ་གཉིས་པ་འཛིན་པ་ཡི།། ཧུ་ཤྲི་དུ་རྩེན་ཤ་ཡི་ལས་ཀ་གནང།། གསུང་ཤོག་འཇའ་

༄༅། །ས་ལྟ་བུར་འཁུར་པ་བྱུང།། དེ་ཡི་ཞ་ལུའི་གཙུག་ལག་ཁང་ཆེན་མོ།། རྒྱ་ཆེར་སྐྱེད་དང་རྒྱ་ཕུབ་ཕུབས་འགེལ་བ་དང།། དུས་གསུམ་སངས་རྒྱས་སྐུ་གཟུགས་གསེར་ལས་བཞེངས།། གསུང་རབ་བཀའ་འགྱུར་གསེར་ལས་བཞེངས་པ་སོགས།།
རྟེན་གསུམ་ཁྱད་འཕགས་དུ་མ་བཞེངས་པ་དང།། ཁྱད་པར་བསྟན་པ་ཉིན་མོར་མཛད་པའི་དཔལ།། ཐམས་ཅད་མཁྱེན་པ་བུ་སྟོན་རིན་ཆེན་གྲུབ།། ཞ་ལུ་ཆོས་སྡེའི་མཁན་པོར་མངའ་གསོལ་ཏེ།། དགེ་འདུན་དང་བཅས་བསྟན་པ་དར་རྒྱས་སྤེལ།།
ཐུབ་བསྟན་རྫོགས་ལྡན་སྤྲིན་བཞིན་རྒྱས་པར་གྱུར།། དེ་སྲས་ཧོར་གྱི་ཡུལ་དུ་སྐུ་འཁྲུངས་པ།། སྐུ་ཞང་ཀུན་དགའ་དོན་གྲུབ་པ་ཡིས་ཀྱང།། གཞལ་ཡས་ཁང་གི་རྒྱུད་སྡེའི་དཀྱིལ་འཁོར་གྱི།།
ལོགས་རིས་ལྷ་འབུམ་བཞིན་དུ་བཀོད་པ་དང།། ཞ་ལུའི་བསྟན་འགྱུར་དག་པར་བཞེངས་པ་དང།། ཐབས་ཐམས་ཅད་མཁྱེན་པ་བུ་སྟོན་ཞབས་ལ་ཡང།། བླ་བྲང་བཀོད་པས་བརྒྱན་པ་འབུལ་བ་དང།། དགེ་འདུན་ཆོས་སྡེའི་ཞབས་ཏོག་ཆེ་ཐང་མཛད།།
དེ་དང་ཡབ་གཅིག་སྐུ་མཆེད་སྐུ་ཞང་ནི།། ཡེ་ཤེས་ཀུན་དགའ་ལའང་གོང་མ་ཡིས།། ཡབ་མེས་ཇི་བཞིན་འཇའ་ས་གསེར་ཡིག་དང།། ཐོང་ཇི་དུ་དབེན་ཤ་ཡི་ལུང་དང་ནི།།
ལག་རྟགས་བཟང་པོ་གནང་སྟེ་ལུགས་གཉིས་ཀྱི།། ཆབ་སྲིད་ཆོས་སྡེར་བཅས་པ་ལེགས་པར་བསྐྱངས།། དེ་དང་ཡབ་གཅིག་ལྕམ་སྲིང་ཁྱད་འདྲེན་དཔལ།།

འཇམ་དབྱངས་དོན་ཡོད་པ་ཡིས་ཁབ་བཞེས་ལས།། བླ་ཆེན་ཀུན་དགའ་རྒྱལ་མཚན་འཁྲུངས་པར་གྱུར།། དེ་ཕྱིར་དྷརྨ་ཕ་ལ་ནས་བཟུང་ནས།། འདི་ཡན་གདུང་བརྒྱུད་རྣམ་པ་དྲུག་གི་ནི།། སྐུ་ཡི་ཞང་པོ་ཉིད་དུ་གྱུར་པ་ཡིན།།
ཞེས་བྱ་བའོ།། དེ་ནས་སྐུ་ཞང་ཡེ་ཤེས་ཀུན་དགའི་སྲས་དང་པོ། སྐུ་ཞང་ཀུན་ལེག་ལེགས་པ་དོན་གྲུབ་པས་ཀྱང་སྡེའི་དཔོན་མཛད། གོང་ནས་ཐོང་ཇི་དུ་དབེན་ཤའི་ལས་ཀ་ཐུས་གོན་དང། ཞ་ལུ་ཁྲི་སྐོར་ཞེས་པའི་འཇའ་ས་གནང་ཆབ་སྲིད་ལེགས་པར་བསྐྱངས།།
གཉིས་པ་དུ་དབེན་ཤ་རྣམ་རྒྱལ་དཔལ་བཟང་པས་པོས་ཀྱང་དུ་དབེན་ཤའི་ལས་ཀ་བླངས་ཏེ་སྲིད་འཛིན་སྐྱོང་མཛད་དོ།། སྐུ་ཞང་ལེགས་པ་དོན་གྲུབ་པ་ལ་སྲས་སྔ་ཕྱི་ཚར་གཉིས་ཀྱི་སྔ་ཚར་ཆེ་བ་རྩེད་ཀྱི་མཁན་པོ་དགེ་སློང་པ།
བར་པ་སྐུ་ཞང་རྒྱལ་བ་པ་ལ་པ། ཆུང་བ་ཞ་ལུ་མཐོང་སྨོན་དུ་བཞུགས་པའི་དགེ་སློང་པའོ།། སྐུ་ཞང་རྒྱལ་ལ་བས་རྒྱན་མཁར་སྤེ་གཉིས་སུ་བཞུགས།།
སཱ་པ་སྐུ་ཞང་རྡོ་རྗེ་དཔལ་བཟང་པོ་དང། རྡོ་རྗེ་རྒྱལ་མཚན་པ་གཉིས། སྐུ་མཆེད་གཉིས་ཀྱི་སྲས་སྐུ་ཞང་དཔལ་འབྱོར་པ། ཆོས་རྗེ་ཆོས་རྒྱལ་བ། སྐུ་ཞང་རིག་པ་བ་དང་གསུམ་བྱུང་ངོ།། སྐུ་ཞང་ལེགས་པ་དོན་གྲུབ་པའི་སྲས་ཕྱི་ཚར་སྙེ་མོར་ཐོན་པའི་སྲས་མོ་ལ་འཁྲུངས་པ།
ཆེ་བ་སྐུ་ཞང་དོན་རྒྱལ་བ། བར་པ་རིགས་ལྡན་གྱི་སྤྲུལ་པ་སྐུ་ཞང་ཆོས་རྗེ་རིན་ཆེན་བཀྲ་ཤིས་

༄༅། ། རྒྱལ་མཚན་དཔལ་བཟང་པོ། ཆུང་བ་ངག་དབང་པོའོ།། སྐུ་ཞང་དོན་རྒྱལ་བ་ལ་སྲས་གསུམ་གྱི་ཆེ་བ་སངས་རྒྱས་པ། བར་པ་ཆོས་རྗེ་འཇམ་དབྱངས་པ། ཆུང་བ་སྐུ་ཞང་རྒྱལ་ཆེན་པའོ།། སངས་རྒྱས་པའི་སྲས་སྐུ་ཞང་རིན་ཆེན་བཟང་པོ་
བ། ཆོས་རྗེ་དུས་འཁོར་བ། སངས་རྒྱས་དཔལ་འབྱོར་བ། སྐུ་ཞང་ལེགས་པ་བ། ཆོས་རྗེ་ཀུན་དགའ་སྙིང་པོ་བ། སྐུ་ཞང་ལྔ་འཛོམ་འཛོམས་པ་རྣམས་སོ།། སྐུ་ཞང་རིན་ཆེན་བཟང་པོ་བའི་སྲས་སྐུ་ཞང་གཉེར་ཆེན་པ་སྟེ།
དེ་རྣམས་སྐུ་ཞང་རྔ་སྒྲ་ལས་མཆེད་པའི་ཆེན་པོ་རྣམས་སོ།། སྐུ་ཞང་མགོན་པོ་དཔལ་གྱི་སྲས་རྡོ་རྗེ་དབང་ཕྱུག་གི་སྲས་སྐུ་ཞང་སློབ་དཔོན་རིན་ཆེན་ནམ་མཁའ་་མཆོག་གྲུབ་དཔལ་བཟང་པོ་སྟེ།
འདི་ནི་སྐུ་གཞོན་པའི་དུས་ནས་ཐུགས་ཆོས་ལ་གཞོལ་ཡང། རང་གི་ཡབ་མཆེད་ཀྱི་གཅེན་སྐུ་ཞང་ཡེ་ཤེས་ཀུན་དགའ་བས་ངེད་ཀྱི་སྡེ་འཛིན་རོགས་དགོས་ཞེས་མ་གནང།། དེའི་སྐབས་སུ་ཡང་ཆོས་རྗེ་བུ་སྟོན་ཐམས་ཅད་མཁྱེན་པའི་དྲུང་དུ་དགེ་བསྙེན་གྱི་སྡོམ་པ་ཞུས།
དཔལ་དུས་ཀྱི་འཁོར་ལོ་ལ་སོགས་པའི་དབང་བཀའ་མང་དུ་གསན། བཅོམ་ལྡན་འདས་གཤེད་དམར་དང་འཇིགས་བྱེད་ཀྱི་ཞལ་གཟིགས། གྲུབ་ཐོབ་ཆེན་པོར་གྱུར།
དེ་ནས་དགུང་ལོ་སུམ་ཅུ་རྩ་གཉིས་བཞེས་པའི་དུས་སུ། ཐུགས་སྲས་སེམས་དཔའ་ཆེན་པོ་ལོ་ཙཱ་བ་རིན་ཆེན་རྣམ་རྒྱལ་བ་ལ་མཁན་པོ་ཞུས་ཏེ་མཁན་

སློབ་དགེ་འདུན་དང་བཅས་པ་ལས་རབ་བྱུང་བསྙེན་རྫོགས་དུས་གཅིག་ལ་མཛད་དེ་བཙུན་པའི་མཆོག་ཏུ་གྱུར། ཐུགས་སྲས་ལོ་ཙཱ་བའི་གདན་ས་བཀོད་པའི་དུས་ཀྱང། ཆོས་རྗེ་ཉིད་དང། མཁན་པོ་བཀྲ་ཤིས་རིན་ཆེན་པ་དང།
ཆོས་རྗེ་གྲགས་པ་རྒྱལ་མཚན་པ་དང་གསུམ་འོས་ཀྱི་ཟན་རིལ་དུ་བཞུགས་པ་ལས་གྲགས་རྒྱལ་བ་ལ་བབས་ཏེ་བཞུགས། སྐུ་ཞང་ཆོས་རྗེ་འདི་ཉིད་སྐུ་ནས་གཞོན་ནུའི་དུས་ནས་སྔོན་གྱི་སྐུ་ཚེ་དྲན་ཞིང་ཆོས་ཀྱི་བག་ཆགས་ཤིན་ཏུ་འཐུག།ཀུན་མཁྱེན་བུ་སྟོན་ལོ་ཙཱ་བ་དང་དཔལ་ལྡན་བླ་མ་དམ་པ་སོགས་སྐྱེས་བུ་དམ་པ་མང་པོའི་ཞབས་ལ་ཐུག།
མདོ་སྔགས་ཀྱི་གསུང་ཆོས་མང་པོ་གསན། བསྙེན་བསྒྲུབ་མཐར་ཕྱིན་པས་རྗེ་བཙུན་འཇམ་པའི་དབྱངས།
སྟོན་པ་ཐུབ་དབང་རྒྱལ་བ་འོད་དཔག་མེད། རྡོ་རྗེ་མི་འཁྲུགས་པ་ལ་སོགས་སངས་རྒྱས་བྱང་སེམས་མང་པོའི་ཞལ་གཟིགས། གཤེད་དམར་དང་རྡོ་རྗེ་འཇིགས་བྱེད་ཡི་དམ་དུ་བཟུང་སྟེ་ཞལ་གཟིགས་ཤིང་བྱིན་གྱིས་བརླབ་པ་ཐོབ།
རྣམ་སྲས་ཞི་དྲག། མགོན་པོ་ཕྱག་བཞི་པ། རྡོ་རྗེ་རབ་བརྟན་མ་རྣམས་ལ་མི་ལབ་པ་བཞིན་བཀའ་བསྒོ་བ་དང་དུ་ལེན། གདོན་བགེགས་འདུལ་བ་ན་སྐུ་ལས་མེ་འབར་བ་དང། ཞལ་ནས་སྔགས་ཀྱི་འོད་ཟེར་འཕྲོ་བ་མི་ཕལ་པས་ཀྱང་མཐོང་ནུས་པ་ཆེ་བའི་མཆོག་ཏུ་གྲགས།
མདོར་ན་མཁས་གྲུབ་ཆེན་པོར་བཞུགས་པ་

༄༅། །ལགས། འདི་ཉིད་ལ་ཐུགས་སྲས་ལོ་ཙཱ་བ་ཆེན་པོས་ཡོ་ག་རྡོ་རྗེ་དབྱིངས་ཀྱི་དབང་བསྐུར་མཛད་པའི་ཆོས་ཀྱི་འཁོར་ལོའི་རྗེས་གནང་གི་དུས་སུ། དུང་དང་པོ་ཏི་དང། ཆོས་རྗེ་བུ་སྟོན་རིན་པོ་ཆེའི་དབང་རྫས་རིགས་ལྔའི་ཕྱག་མཚན་རྣམས་ཕྱག་ཏུ་གཏད་དེ།
མཁྱེན་རབ་དབང་ཕྱུག་བུ་སྟོན་ལོ་ཙྪ་ཙཱ་བའི་ཡོ་གའི་བསྟན་པ་འདི་ཁྱོད་ལ་གཏད་པ་ཡིན་ནོ།། གསུངས་ཏེ་མངའ་གསོལ་ཞིང་རྟེན་འབྲེལ་བསྒྲིགས། དབང་རྫས་རྣམས་ཀྱང་གནང་སྦྱིན་མཛད།
དེ་ལ་བརྟེན་ནས་དིང་སང་གི་བར་དུ་སྤྱིར་གསང་སྔགས་དང་ཁྱད་པར་ཡོ་གའི་བསྟན་པའི་བདག་པོ་བརྒྱུད་པ་དང་བཅས་པ་བཞུགས་པ་འདི་ཡིན་གསུངས། རྗེ་འདི་ཉིད་རབ་ཏུ་མ་བྱུང་གོང་དུ་མཚལ་པའི་སྲས་དཔོན་མོ་ཀ་ར་ཁབ་ཏུ་བཞེས་པ་ལ་སྲས་གཉིས་དང།
སྲས་མོ་གཅིག་འཁྲུངས། སྲས་མོ་བྲག་རམ་པ་ལ་གནང་པའི་སྲས་གཉེར་ཆེན་ཨ་མོ་གྷ་པའོ།། སྲས་དང་པོ་སློབ་དཔོན་བློ་གསལ་བ་ནི་དགུང་ལོ་བདུན་ལ་ཀུན་མཁྱེན་བུའི་དྲུང་དུ་རབ་ཏུ་བྱུང།
དགུང་ལོ་བཅོ་ལྔའི་སྟེངས་སུ་ཞ་ལུར་ཀ་བཞིའི་གྲྭ་སྐོར་མཛད། མཁས་པའི་གྲགས་པ་ཐོབ། ཀུན་མཁྱེན་བུའི་གདན་སའི་འོས་སུ་འོང་བ་འདུག་ཅེས་གླེང་བ་བྱུང་ཀྱང་ཡང་དགུང་ལོ་ཉེར་གཅིག་པ་ལ་ཞི་བར་གཤེགས།
སྲས་གཉིས་པ་སློབ་དཔོན་ཕྱོགས་ལས་རྣམ་རྒྱལ་བ་ནི། གཞིས་གནས་གསར་དང། ལྕགས་སྟོད་ལ་སོགས་

པ་འཛིན་དགོས་ཅིང་ཤིང། གཞོན་ནུ་རབ་ཏུ་བྱུང་དུ་མ་གནང། དགུང་ལོ་སོ་བདུན་པར་དགེ་བསྙེན་དུ་བཞུགས། སོ་བདུན་པ་ལ་མཁན་པོ་སྐུ་ཞང་ཆོས་རྗེ་ཉིད་ལ་ཞུས་ཏེ། མཁན་སློབ་དགེ་འདུན་དང་བཅས་པ་བཅུ་བདུན་གྱི་ཚོགས་ལས་རབ་ཏུ་བྱུང་ཞིང་བསྙེན་པར་རྫོགས་ཏེ།
གསང་སྔགས་ཀྱི་ཚུལ་ལ་མཁས་པར་སྦྱངས། བསྐྱེད་རྫོགས་ཀྱི་ཏིང་ངེ་འཛིན་དུ་མ་དང་ལྡན། སྔགས་ཀྱི་སྒོ་ནས་གཞན་ཕན་ཀྱང་ཡང་རྒྱ་ཆེར་མཛད་དེ། དགུང་ལོ་ང་བདུན་པ་ལ་ཞི་བར་གཤེགས་སོ།།
འདི་ཉིད་རབ་ཏུ་མ་བྱོན་བྱུང་གོང་དུ་འབྲོང་རྩེ་ནས་དཔོན་མོ་ལྷ་ལྕམ་པ་ཁབ་ཏུ་བཞེས་པ་ལས། སྲས་སྐུ་ཞང་དཔལ་འབྱོར་བཟང་པོ་བ་སྟེ། འདི་ཉིད་ཀྱང་སྐུ་གཞོན་ནུའི་དུས་ནས་དཀོན་མཆོག་ལ་གུས་ཤིང་ངང་ཚུལ་བཟང་བ་ཞིག་ལས།
མེས་པོ་སྐུ་ཞང་ཆོས་རྗེའི་དྲུང་དུ་དགུང་ལོ་བཅུ་དགུ་པའི་དུས་སུ་ཕྱག་རྒྱ་ཆེན་པོའི་ཁྲིད་གསན་པས་སེམས་ཉིད་ཆོས་སྐུ་ངོ་འཕྲོད་པ་སོགས་མཚན་མེད་ཀྱི་ཐུགས་དམ་བཟང་པོ་དང།
ཁྲོ་བོའི་རྒྱལ་པོ་རྟ་མགྲིན་གྱི་་་་་ནས་ནུས་པ་ཤིན་ཏུ་ཆེ་ཞིང། རྡོ་རྗེ་རབ་བསྟན་མ་ལ་བཀའ་བསྒོ་ཐུབ་པ་སོགས་ཡོད་ཅེས་གསུང་ངོ།། འདི་ཉིད་ཀྱིས་ས་སྐྱ་པ་ལ་མགོན་པའི་སྲས་མོ་ཁབ་ཏུ་བཞེས་པ་ལས།
རྗེ་ཉིད་དང་གཅུང་པོ་ཆོས་རྗེ་ཕུན་ཚོགས་པ། ནང་སོ་རྒྱལ་བ་རྣམ་སྲས་པ། སྐུ་ཞང་ལེགས་པ་བ། བཀྲ་ཤིས་པ་སྟེ་སྐུ་མཆེད་ལ་དང། སྐུ་མཆེད་རྣམས་ཀྱི་སྔོན་དང་རྗེས་སུ་

༄༅། །ལྕམ་རེ་སྟེ་ལྕམ་སྲིང་བདུན་འཁྲུངས་ཤིང། ཆོས་རྗེ་ཕུན་ཚོགས་པ་ཡང་དགུང་ལོ་བཅུ་གཉིས་ལ་རབ་ཏུ་བྱུང་ཞིང་དང་ཚུགས་རྡོར་དཀར་མཛད། མདོ་སྔགས་ཀྱི་སྦྱངས་པ་དང་ཐུགས་དམ་བཟང་པོ་ལས་མི་གཡོ་བཞིན་པ་ལས་དགུང་ལོ་ང་བརྒྱད་ལ་ཞི་བར་གཤེགས།
ཚེམས་ལ་རིང་སྲེལ་འཁྲུངས་པ་སོགས་ཡོད་པར་གནང་ངོ།། ནང་སོ་རྒྱལ་བ་རྣམ་སྲས་པའི་སྲས། ནང་སོ་རྒྱ་མཚོ་བའོ།། གཞན་ཡང་རུས་འདི་ལ་ལྕེང་པོ་ལྡན་སེང་གེ་དང།
མདོ་སྡེ་སེང་གེ་སོགས་རྣལ་འབྱོར་རྒྱུད་ཀྱི་བཀའ་སྲོལ་འཛིན་པ་མང་པའོ།། ་་་་་་་་་་་་་་་་་་་་་་་་་་་་་་ལོ་ཙཱ་བ་ཀླུ་རྩེ་དང། ལོ་ཙཱ་བ་བཀྲ་ཤིས་བརྩེགས་པ་དཔལ་ལ་སོགས་པ་ལོ་ཙཱ་བ་དུ་མ་བྱུང་ངོ།།
དེ་དག་ནི་རིགས་གང་དུ་འཁྲུངས་པ་རིགས་ཀྱི་་་་་་་་་་་་་་་་་་་་་་་་་་་་་སྐབས་སོ།། གཉིས་པ་འདི་ཉིད་སྐུ་ཚེ་འདིའི་རྣམ་པར་ཐར་པ་ནི། ཡུལ་བྱང་ཕྱོགས་ཁ་བ་ཅན་གྱི་ལྗོངས་་་་་་་་་་་་་་་་་་་་་་་་་བཞུགས་པའི་གནས།
ཉང་སྨད་ཞང་པའི་གནས་་་་བར་དགེ་བ་་་་མ་ཐག་པའི་་་་་་་་་་་་་་་་་་་་་་་་་་་་་ཆེ་བ་་་་་་་་་་་་་་་་་་པ་

གཉིས་ཀྱི་སྲས་སུ་འཁྲུངས་པར་བཞེད་པས། དགའ་ལྡན་ནས་རྒྱལ་བ་མི་ཕམ་པ་དང་རབ་གསལ་ལ་སོགས་པས་བསྐུལ་ཏེ་ཡོས་ཀྱི་ལོ་ལྷུམས་སུ་ཞུགས་པར་གྱུར་ཏོ།། ལྷུམས་སུ་བཞུགས་པའི་དུས་སུ་ཡང་ཡུམ་ལ་སྐུ་ལུས་བདེ་ཞིང་ཡང་ཤིང་པལ་གྱི་འདབ་མ་བཞིན་དུ་གྱུར་པ་དང།
བླ་མ་ཤང་མོ་རྙིང་པ་སོགས་ལ་གསུང་ཆོས་གསན་པ་ན་ཏིང་ངེ་འཛིན་གྱི་ཉམས་བཟང་་་འབད་མེད་དུ་འབྱུང་པ། སྐབས་ཤིག་གི་ཡུམ་གྱི་མནལ་ལམ་དུ་ལྷུམས་ནས་ཉི་མའི་དཀྱིལ་འཁོར་ཆེན་པོ་ཞིག་འཐེན་ཏེ།
ནམ་མཁའི་འཐོངས་མཐོངས་སུ་ཆེས་འོད་གསལ་བར་གྱུར་ཏེ། ཀུན་ཏུ་་་འབར་བྱས་པའི་སྣང་པ་བྱུང། རྣལ་སད་པ་དང་ལྷུམས་སུ་ཞུགས་པ་གློ་བུར་དུ་ཆུད་ཟ་བ་ཞིག་མིན་ནམ་སྙམ་པ་འཁྲུངས།
ཕྱིས་ཞལ་སྔ་ནས་བསྟན་པའི་བདག་པོར་གྱུར་པ་ན། རི་ཕུག་གི་གཟིམ་ཁང་དུ་སྔར་འདི་ལྟར་རྨི་བ་དེ་སྐྱེས་བུ་དམ་པ་ཁྱེད་ཀྱི་སྔ་ལྟས་སུ་འདུག་ཅེས་ཡུམ་གྱིས་ཞུས་སྣང། དེ་ནས་མེ་ཞེས་གྲགས་པའི་མེ་ཕོ་འབྲུག་གི་ལོ་ས་ག་ཟླ་བའི་ཚེས་བཅོ་ལྔ་ལ་ཡུམ་ལ་གནོད་པ་མེད་པར་འཁྲུངས་པའི་ཚེ་ལྷས་མེ་ཏོག་ཆར་འབེབས་པ་དང།
ས་གཡོ་བ་ལ་སོགས་པ་བྱུང་བར་གྱུར་ཏོ།། ལྷར་བཅས་འཇིག་རྟེན་ཀུན་གྱིས་མཆོད་འོས་མི་ཡི་ལྷ།།
་་་་་་་བདེ་བ་ཅན་དུ་ཡིན་ནོ།། འཁྲུངས་ལ་རབ་་་་དད་པས་ལྷ་རྣམས་ཀྱིས།། ལྷ་ཡི་མེ་ཏོག་མནྡྷ་ར་བའི་་་་་་་་། ནོར་འཛིན་གཞི་ལ་ལྷ་ཡི་གོས་ཀྱིས་བཀབ་པ་བཞིན།།

༄༅། ། མཐའ་ཡས་ལུང་རྟོགས་ཡོན་ཏན་ཕུང་པོ་འདི་ཡི་ཁུར།། བདག་གིས་རྣམ་པ་ཀུན་ཏུ་འདེགས་པར་བཟོད་མིན་ཞེས།། ཟླ་འོད་གོས་ཅན་ཆུ་གཏེར་་་་་ཤེས་བཅིངས་མ།། ནོར་འཛིན་མ་ཡང་རབ་ཏུ་སྐྲག་པས་འདར་བ་བཞིན།།
དེ་ཚེ་ནག་ཕྱོགས་བདུད་རིས་དག།། འདི་ཡི་གཟི་བརྗིིད་མ་བཟོད་ནས།། ས་འོག་དག་ཏུ་བྲོས་་་་་། སྐྱེ་དགུ་ཉེར་འཚེ་ཅུན་དང་བྲལ།། ལྷ་ཡིས་དུས་སུ་ཆར་ཕབ་ནས།། འབྲུ་རྣམས་དགོན་པར་སྐྱེ་བ་དང།།
བཀྲ་ཤིས་དགེ་མཚན་ཀུན་ལྡན་པས།། རྫོགས་ལྡན་དུས་ལ་མགྲན་པར་འགྱུར།། རྗེ་བཙུན་ངག་གི་དབང་ཕྱུག་གི།། རྣམ་འཕྲུལ་སྙན་གྲགས་བ་དན་ཅན།། ངུར་སྨྲིག་རྒྱལ་མཚན་འཛིན་འགྱུར་ཕྱིར།། ངག་དབང་རྒྱལ་མཚན་་་་་་ཏེ།།
དེ་ཡང་དབུ་གདུགས་ལྟ་བུ་དང།། ཤངས་ཀྱི་གཟེངས་མཐོ་བ་དང། ནྱ་གྲོ་དྷ་ལྟར་ཆུ་ཞེང་གབ་པ་ལ་སོགས་པ་སྐྱེས་བུ་ཆེན་པོའི་མཚན་དང་ལྡན་པ། ཞི་བ་དང། དུམ་པ་དང། དེས་པ་དང། ཡིད་གཞུངས་པ་དང།
དབང་པོ་མི་རྒོད་པ་དང། རྒན་རིམས་ལ་གུས་པ་དང། སྙིང་རྗེའི་ངང་ཚུལ་གྱིས་ཡང་དག་པར་བརྒྱན་པར་གྱུར་ཏེ། གཞོན་ནུའི་དུས་ནས་སྔོན་གྱི་སྐུ་ཚེ་དྲན་པ་དང། ཆོས་ཀྱི་བག་ཆགས་ཀྱིས་རྩེད་མོ་ཡང་ཆོས་འཆད་པ་དང།
དབང་བསྐུར་བ་དང། བསམ་གཏན་མཛད་པ་དང། ཡི་དམ་གྱི་བཟླས་སྒོམ་ལ་སོགས་

པའི་ཚུལ་གྱིས་ཕྱག་ཕྱིའི་བྱིས་པ་རྣམས་ཀྱང་དེ་ལྟ་བུའི་སྤྱོད་ལམ་ལ་འགོད་དོ།། དེ་དུས་སྐུ་རྫི་དང་སྐུ་རིམ་པའི་གཞི་མཐུན་མཆོད་གནས་བཤེས་བསྙེན་གཉེན་བཟང་པོ་བ་ཞེས་པ་ཞིག་གིས་ཕྱགས་ཕྱི་བྱས་ཏེ།
སྐུ་ཞང་ཆོས་རྗེ་ཕྱོགས་ལས་རྣམ་རྒྱལ་བའི་དྲུང་དུ། གཤེད་དམར་དང་འཆི་མེད་རྔ་སྒྲ་ལ་སོགས་པའི་དབང་བཀའ་གསན། དགུན་གསུམ་ནས་བདུན་གྱི་བར་ལ། གཤེད་དམར་གྱི་སྙིང་པོ་ཉིན་རེ་ལ་ཉི་ཤུ་རྩ་གཅིག་རེ་ཆག་མེད་དང།
དེ་ནས་དགུང་ལོ་བཅུའི་བར་བརྒྱ་རེ། དེ་ནས་དགུང་ལོ་བཅུ་གཅིག་གི་ཐོག་ཏུ་གླང་ཆེན་བྲག་ཏུ་གཤེད་དམར་གྱི་བསྙེན་པ་ཡོངས་རྫོགས་ཁ་སྐོང་དང་བཅས་པ་མཛད། དགུང་ལོ་བདུན་ནས་བརྒྱད་ཀྱི་བར་ལ་མཁས་པ་ནོར་བཟང་པ་ལས་གཤེད་དམར།
གཟུང་གྲ་ལྔ་འཆི་མེད་རྔ་སྒྲ་ལ་སོགས་པ་གསན། དེ་ནས་མཁས་པ་ཙཎ་ཤྲི་ལ་ལ་གཤེད་དམར་ཕྱག་རྡོར་འགྲོ་བཟང། རྣམ་སྲས་ཞི་དྲག་ལ་སོགས་པ་གསན། དགུང་ལོ་དགུ་བཞེས་པའི་སྐབས་སུ་ཚེ་ཐར་གྱི་གཞོན་ར་རྒན་མ་མོ་ཞིག་ལ་ཐུགས་རྩིས་ཆེར་ཡོད་པས་ལུག་རྫི་ལ་གསོད་དུ་མ་འཇུག་གསུངས་ཀྱང།
གཤན་པས་བསད་པས་ཐུགས་ཚིག་གསོལ་བའི་རྣམ་པ་མཛད་ནས་ལུག་རྫིའི་རྩར་ང་ལ་མ་ཉན་པས་ངས་མཐུ་བྱས་ནས་ཐོག་མར་གཤན་པ་གསོད།
དེ་ནས་ཁྱོད་གསོད་གསུངས་ནས། གཏོར་ཕྱེ་ཟུར་དུ་ལེན་པ་མཛད་ན་གཞན་གྱིས་བཀག་དོགས་ནས་གསོལ་

༄༅། །བའི་ཕྱེད་ལ་རྣམ་སྲས་དྲག་གཏོར་བཅོས། སྐུ་འཚལ་བྱུགས། ཉི་མ་ཕྱེད་ཙམ་གྱི་བར་གྱི་སྟན་ལ་ཐུགས་དམ་བསྒྲུབ་པའི་ཚུལ་མཛད་དེ་ཕྱི་དྲོ་གཏོར་མ་སྡེབས་བསྡེབས་པ་མཛད་པས་དེ་མ་ཐག་གཤན་པ་བེའུ་དར་ཞེས་བྱ་བ་ཆང་འཐུང་གི་སར་ཚིག་རྩེག་ལ་བརྟེན་གྲིར་ཤི་བས་ལུག་རྫིས་གཤགས་པ་ཕུལ།
ཚེ་དར་ཐར་གྱི་ང་མོའི་ཚབ་ཕུལ་གསུང། གང་གང་སྔོན་གོམས་བསྒོམ་བཟླས་བསྒྲུབ་པའི་མཐུས།། ལྡན་པ་དེས་དེ་རྩེད་མོའི་རྣམ་པས་ཀྱང།།
འགྲོ་བ་འདུལ་ཕྱིར་ཚར་བཅད་རྗེས་འཛིན་ཆུས།། མཐུ་ཆེན་བསྟན་བསྲུངས་ཆེན་པོའི་རྣམ་ཐར་ཡིན།། དེ་ལྟར་གནས་སྐབས་ཐམས་ཅད་དུ་ཐ་མལ་ལས་འདས་པའི་སྐུའི་སྤྱོད་ལམ་གྱིས་ཐམས་ཅད་དད་པར་གྱུར་ཅིང།
འབྲི་ཀློག་ལ་སོགས་པའང་ཚེགས་མེད་པར་མཁྱེན། དགུང་ལོ་བཞི་ནས་བཟུང་སྟེ་རབ་ཏུ་བྱུང་བ་ཞིག་ནམ་གྲུབ་ན་བསམ་པ་འབའ་ཞིག་དགོངས་ནའང། ཡབ་ཀྱིས་ང་ལ་སྤུན་ཟླ་མེད་པས་ཆབ་སྲིད་བསྐྱངས་དགོས་གསུངས་ནས་རབ་ཏུ་བྱུང་དུ་ཡེ་མ་གནང།
ཕྱིས་དགུང་ལོ་བཅུ་བཞི་བཞེས་དུས། ངོར་པ་ཆོས་རྗེ་རྡོ་རྗེ་འཆང་ཀུན་དགའ་བཟང་པོ་དེ་མཁས་བཙུན་བཟང་གསུམ་འཛོམ་ཞིང་འཛོམས་ཤིང་ཁམས་པའི་གྲྭ་པས་སྐོར་བ་ཞིག་ཡོད་ཟེར་བ་གསན་པས།ངོར་དུ་རབ་བྱུང་ལ་བྲོས་བྱོན་ན་ཐག་ཀྱང་ཉེ།
དགེ་འཕེལ་བ་རྣམས་ཀྱིས་ཀྱང་གླགས་མི་རྙེད་པ་ཅིག་

[A:a༢༥བ] འོང་བ་འདུག་སྙམ་པ་ཐུགས་ལ་ཤར་ཏེ། ངོར་དུ་བྲོས་འབྱོན་པར་བརྩམས་པས། ཡུམ་གྱིས་མཁྱེན་ཏེ། དེ་ནས་ཡབ་ཡུམ་བཀའ་གྲོས་མཛད་དེ་རབ་དུ་ཏུ་འབྱུང་བར་གནང། སྤྱིར་ངེད་བུ་ཆེ་ཤོས་སུ་སོང་བས་རབ་བྱུང་བྱེད་པ་ལ་དཀའ་ལས་ཆེན་པོ་བྱུང་གསུང།
དེ་ལྟར་རབ་ཏུ་བྱུང་བ་ནམ་གྲུབ་ན་སྙམ་པའི་ཐུགས་འདུན་འབའ་ཞིག་གིས་དུས་འདའ་བར་གྱུར་པ་ལ་ཉིད་ཀྱི་དགུང་ལོ་བཅོ་ལྔར་ཕེབས་པ་རྟའི་ལོ་རྒྱལ་གྱི་ཟླ་བའི་ཚེས་གཉིས་ལ་རི་ཕུག་བླ་བྲང་དུ།
མཁན་ཆེན་རིན་པོ་ཆེ་ཐམས་ཅད་མཁྱེན་པ་བུ་སྟོན་ལོ་ཙཱ་བ་ཆེན་པོའི་གདན་ས་ལྔ་པ། ཀུན་མཁྱེན་ཚུལ་ཁྲིམས་རྒྱལ་མཚན་པའི་ཞལ་སྔ་ནས་དང། སློབ་དཔོན་ཀ་བཞི་པ་ཆེན་པོ་མཁས་གྲུབ་རྒྱལ་མཚན་པ་ལ་སོགས་པའི་མཁན་སློབ་དགེ་འདུན་དང་བཅས་པ་བཅུ་བདུན་གྱི་ཚོགས་ལས།
གཅུང་ཆོས་རྗེ་ཕུན་ཚོགས་པ་དང་བཅས་ཏེ་དགེ་ཚུལ་གྱི་ཚིགས་ཡང་དག་པར་བཞེས་པར་མཛད་དེ། རིན་ཆེན་མཁྱེན་རབ་མཆོག་གླང་དཔལ་བཟང་པོ་ཞེས་མཚན་གསོལ་ཏོ།།
དུས་དེ་ཉིད་དུ་ནམ་མཁའ་ལ་འཇའ་ཚོན་འཁྲིགས་པ་དང། མེ་ཏོག་གི་ཆར་བབས་པ་སོགས་བྱུང་བ་ལ། ལས་གྲལ་ལ་བཞུགས་པའི་སློབ་དཔོན་དགེ་འདུན་བཟང་པོ་པ་སོགས་ན་རེ།
དགེ་བའི་བཤེས་གཉེན་བཟང་པོ་གཅིག་འབྱུང་བའི་སྔ་ལྟས་སུ་འདུག་ཅེས་སྒྲོགས་པ་བྱུང་སྣང། གང་གི་མཐོ་རིས་དཔལ་གྱི་འབྱོར་པ་ཡང།།

༄༅། ། མཆིལ་མའི་ཐལ་བ་བཞིན་དུ་བོར་བ་ལ།། དབང་བཅས་ལྷ་ཚོགས་རྣམས་ཀྱིས་དགའ་སྟོན་སླད།། རྣམ་བཀྲ་ལྷ་རྫས་གོས་བཟང་འཕྱར་བ་སྙམས།། དེ་ཚེ་སྡེར་བཅས་བདུད་ཀུན་རང་གི་གནས།། བསྐྱོད་ཅིང་སྐྲག་སྟེ་རང་གི་འཁོར་རྣམས་ཀྱང།།
འདི་ཡིས་ཤིན་ཏུ་ཉུང་བར་བྱེད་འགྱུར་ཞེས།། མཚོན་ཆའི་ཆར་ཕབ་མེ་ཏོག་ཉིད་དུ་ངེས།། དེ་ལྟར་རབ་ཏུ་བྱུང་ཚུན་ཆད་ནས་གསོལ་བ་རྡོར་དཀར་ཁོ་ན་མཛད་ཅིང་ངོར་དུ་ཕེབས་ཕྱིན་ཆད་ནས་གང་ན་གཅིག་གི་རྟུལ་ཞུགས་ལས་ཀྱང་མི་གཡོ་བཞིན་དུ་དེང་སང་གི་བར་དུ་བསྟན་པ་རིན་པོ་ཆེ་གཅེས་སྤྲས་སུ་མཛད་པ་འདི་ཡིན་ནོ།།
ཚུལ་གནས་ཐོས་དང་བསམ་ལྡན་པས།། སྒོམ་པ་ལ་ནི་རབ་ཏུ་སྦྱོར།།
ཅེས་པ་ལྟར་བདེ་བར་གཤེགས་པའི་བརྟུལ་ཞུགས་མཆོག་ལས་མི་གཡོ་ཞིང་དམ་པའི་ཆོས་གསན་པ་དང། ཐུགས་དམ་ཟབ་མོས་དུས་འདའ་བར་གྱུར་པ་ལས་གནས་པ་གཙོ་བོར་མཛད་ཚུལ་ནི། དེ་ལྟར་དགུང་ལོ་བཅོ་ལྔ་པ་རྟ་ལོ་རྒྱལ་ཟླ་བའི་ཚེས་གཉིས་ལ་རབ་བྱུང་མཛད་ནས་ཚེས་བཅོ་ལྔའི་བར་དགེ་འཕེལ་ཉིད་དུ་བཞུགས།
ཚེས་བཅོ་ལྔའི་ཉིན་རི་ཕུག་གིས་གཟིམ་ཁང་གོང་དུ་འཕེལ། འགའ་ཞིག་གིས་ཕར་ཕྱིན་ལ་ཐོག་མར་སྦྱངས་པ་ཟབ་ཞུ་པ་ལ།
ཆོས་རྗེ་རིན་པོ་ཆེ་རིན་ཆེན་དཔལ་གྲུབ་པའི་གསུང་གིས་ངོར་ཀྱང་ཡང་ན་སོ་རྒས། དགེ་འཕེལ་

གྱི་རྡོར་དབྱིངས་སྒྲུབ་མཆོད་ཀྱི་གཙོ་བོ་ཡང་དྲུང་གིས་མཛད་དགོས་པ་ཡོང་ཞིང། གྲུབ་པའི་དབང་ཕྱུག་ནམ་མཁའི་མཚན་ཅན་གྱིས་ངོར་ལ་གནང་བའི་ཆོས་རྣམས་ཀྱང་བདག་པོ་ལ་འཕྲོད་པ་ཅིག་བྱེད་དགོས་པས། ཐོག་མར་རྡོར་དབྱིངས་ལ་གཟིགས་པ་ཅིས་ཀྱང་ཟབ་གསུང་བ་ལ་བརྟེན་ནས།
རྡོར་དབྱིངས་གཟིགས་པའི་འཕྲལ་གྱི་འཛིན་འཚམས་སྟོན་པ་སོགས་བླ་ཆེན་བསམ་གྲུབ་རྒྱལ་མཚན་པས་བྱས། སྔར་དགོངས་ཀྱི་སྔ་དགོང་གི་དཔེ་ཆའི་རྒྱུགས་འབུལ་དགོས་ཆོས་རྗེ་ཀ་བཞི་བའི་དྲུང་ཉིན་རེ་བཞིན་ཕེབས་པ་ལ་གསོལ་ཇ་སྦྱོར་རེ་ཞུས་པའི་ཐོག་ཏུ་ཕུལ་བར་སྐབས་སུ་ཆོས་རྗེ་ཀ་བཞི་པ་ཉིད་ལ་ཕག་མོ་ཤེས་རབ་གསལ་བྱེད་ཀྱི་རྗེས་གནང་སོགས་ཕྲན་ཚེགས་ཀྱང་མང་དུ་ཞུས།
འདི་ལ་ཡི་དམ་བྱས་པས་ཤེས་རབ་ཆེར་འགྲོ་གསུང་པ་བཞིན་སྙེན་བསྙེན་པ་བྱས་པས་འཛིན་བློ་ཡངས་སུ་མངོན་པའང་བྱུང་གསུང། དེ་ལྟར་ཟླ་བ་གཅིག་ལ་རྡོ་དབྱིངས་ལག་ལེན་མ་ཆུབ་པ་ཐུགས་འཛིན་གྲུབ་རྗེས་ཆོས་རྗེ་དཔལ་གྲུབ་པ་ལ་རྡོར་དབྱིངས་ཀྱི་དབང་ཁྲིད།
ཆོག་སྒྲིགས། ཕྱག་རྒྱ་དབྱངས་སོགས་ཤིན་ཏུ་ཞིབ་པར་ཞུས། ལག་ལེན་འདི་ལ་ཤིན་དུ་ཏུ་ངེས་པ་ཅིག་དགོས་པས་པོམ་སྤོམ་སོབ་ཀྱིས་མི་ཡོང་གསུང་ནས།
དཔོན་སློབ་གཉིས་ཀྱིས་དཀྱིལ་འཁོར་ཡོངས་རྫོགས་ཐིག་དང་བྲི་བ་སོགས་ཕྱག་ལེན་ཕྲ་ཞིབ་ཚུན་ཆད་ཐུགས་ཡུལ་དུ་ངེས་པ་དང། དབྱངས་ཀྱི་ས་ཚིགས་སོགས་ཤིན་དུ་ཏུ་ངེས་པའི་བྲིས་སྒྲུབ་ཚར་གསུམ་མཛད།

༄༅། །་་་་་་་་་་་་་་་་་་་་་་་་་་་་་་་་རྒྱལ་མཚན་པའི་དྲུང་དུ། སྐུ་མཆེད་གཉིས་ཀྱིས། ཕར་ཕྱིན་གྱི་གཞུང་འགྲེལ་ཊི་ཀ་དང་བཅས་པའི་རྒྱུགས་་་་་་་་་་་་འཇིག་རྟེན་ཆོས་བརྒྱད་དུ་འདུག་དགོངས་པས་སྐུ་དྲུང་ནས་མ་གནང།
གཅུང་ཆོས་རྗེ་ཕུན་ཚོགས་པས་གྲྭ་སྐོར་ཡང་མཛད། ་་་་་་་་་་་་་་་་་་་་་་་་་ཡིད་བཞིན་ནོར་བུའི་སྟེང་ནས་རྡོ་རྗེ་འབྱུང་བའི་བཤད་བཀའ་ཤིན་ཏུ་ཞིབ་པ་དྲི་གཏུག་གིས་མཐའ་དཔྱད་པ་དང།
དཔལ་་་་་་་་་་་་མའི་དམར་ཁྲིད་ཉམས་ཁྲིད་གསན་པ་དང། དེ་དག་གི་རྒྱབ་ཆོས་སུ་མདོར་བྱས་མདོ་བསྲེ་སོགས། ་་་་་་་་་་་་་་་་་་་་།

་་་་་་་་་་་་་་་་་་་་་་་་་་སོགས་དང། རྣམ་སྣང་མངོན་བྱང་དང་དོན་ཞགས་སོགས། མདོར་ན་བུ་ལུགས་ཀྱི་རྒྱུད་སྡེ་བཞི་ལ་གསུང་རབ་ཡོད་པ་ཐམས་ཅད་ཀྱི་སྟེང་ནས་ལས་སློབ་ནང་་་་་་་། ་་་་་་་་་་དེ་རྣམས་རྒྱབ་ཆོག་བཤད་པ་དགོས་པ་རྣམས་དོན་ཚོམས་སུ་གསུངས་པས་སྔགས་མདོར་གང་ཤེས་་་་་ཤེས་རྒྱ་ལ་ནི་སྐུ་དྲིན་ཤིན་ཏུ་ཆེ་ནའང་བཤད་་་་་་་བཤད་པའི་བཀའ་ལུང་གི་བརྒྱུད་་་་་་རྒྱུ་ནི་མ་བྱུང་གསུངས།
དགུང་ལོ་བཅོ་བརྒྱད་བཞེས་པའི་ཐོག་ཏུ་མཚན་ཉིད་ཀྱི་་་་་་་་་དང་བཅས་པ་མཛད་པ་་་་་་་་ཆེ་བར་ཁུར་ན་་་་་་འཚམས་མཛད་དེ། ཕར་ཕྱིན་འགྲེལ་་་་་་་་་་་་་་་་་་་་་་་་་་་་་་མངོན་པ་གོང་འོག་དང། འདུལ་བ་མདོ་རྩ་དང།
སུམ་བརྒྱ་པ། དབུ་མ་རྩ་འཇུག་རྣམས་ཀྱི་གཞུང་ལ་ཐུགས་འཛིན་་་་་་་་་་་་་་་་ཆེ་བའི་ལུང་བསྟན་དང། ཐུགས་འདུན་གནང་པའི་གྲྭ་ས་དེར་བྱོན་པ་་་་་་་་་་་་་་་་་་་་་་་་་་་་་ཚུལ་སྟོན་པར་མཛད།
དགུང་ལོ་བཅུ་་་་་་་་་་་་་་་་་་་་་་་་་་་་་་་་་་་།

ཀྱི་རྡོ་རྗེ་འཆང་ཆེན་པོ་ཀུན་དགའ་བཟང་པོའི་དྲུང་ལས། ལམ་འབྲས་བུ་དང་བཅས་པའི་གཞུང་ཇི་ལྟར་བ་བཞིན་དཀྲི་བའི་སྒོ་ནས་སྣང་བ་གསུམ་གྱི་ཁྲིད། དེའི་རྒྱབ་བརྟེན་མདོའི་ལུང་སྦྱོར་སྔོན་འགྲོ་བསགས་སྦྱང་གི་ཁྲིད།
རྒྱུ་དུས་ཀྱི་དབང་ཀྱེ་རྡོར་རྡུལ་ཚོན་གྱི་དཀྱིལ་འཁོར་དུ་དབང་བཞི་རྫོགས་པ་གསན་ནས། ཡིག་བརྒྱ་དང་ཨཥྚའི་བཟླས་ལུང་བླ་མ་ལྔ་བཅུ་པ་དང། རྩ་ལྟུང་བཅུ་བཞི་པ་སོགས་དམ་ཚིག་དང་སྡོམ་པའི་སྐོར།
ལྟ་བ་འཁོར་འདས་དབྱེར་མེད་རྩ་འགྲེལ་གྱི་བཤད་པ། མངོན་རྟོགས་ཡན་ལག་དྲུག་པའི་སྒོ་ནས་ཕྱི་བསྐྱེད་རིམས་ཀྱི་བཤད་པ། ལུས་དཀྱིལ་གྱི་སྒོ་ནས་ལམ་དུས་ཀྱི་དབང་གསན་ཏེ། བསྐྱེད་རིམས་ཀྱི་ཁྲིད་དབང་གོང་མ་གསུམ་གྱི་ལམ་རང་བྱིན་བརླབ་དཀྱིལ་འཁོར་འཁོར་ལོ།
རྡོ་རྗེ་རྦ་རླབས་ཀྱི་ལམ་སྟེ་རྫོགས་རིམས་ཀྱི་ཁྲིད་རྣམས་རྫོགས་པར་གསན། གཞན་ཡང་ཀྱེ་རྡོར་ང་བྷེ་ལུགས་ཀྱི་དབང་བཀའ།
གསང་འདུས་བསྐྱེད་རིམས་ཀྱི་བཤད་པ་རྒྱས་པ། སྒྲུབ་ཐབས་མདོར་བྱས་མདོ་བསྲེ། རྣམ་བཞག་རིམ་པ། དཀྱིལ་ཆོག་ཉི་ཤུ་པ་རྣམས་ཀྱི་ལུང་རྣམས་གསན་ནོ།། དེ་ནས་ཉིད་ཀྱི་དགུང་ལོ་ཉི་ཤུ་རྩ་གཉིས་སུ་ཕེབས་པ་དབང་ཕྱུག་ཅེས་བྱ་བ་མེ་མོ་གླང་གི་ལོ་དགུན་ཟླ་ཐ་ཆུང་མར་ངོའི་གྲལ་ཚེས་བཅོ་གཅིག་པ་ཉི་མའི་དཀྱིལ་འཁོར་བཞི་ཆ་ལུས་པའི་དུས་སུ་

མཁན་པོ་ཚུལ་ཁྲིམས་ཀྱི་ཁང་བཟང་ལུང་རྟོགས་ཀྱི་འབྱོར་པས་གང་ཞིག་སྐུ་བཞིའི་རྒྱལ་མཚན་གྱི་ཏོག་གི་སྤྲས་ཤིང་ཕྲིན་ལས་ཀྱི་རི་མོ་བཟང་པོ་ཅན། གངས་ཅན་མཁས་མང་གྲོང་ཁྱེར་གྱི་དབུས་ན་བརྗིད་པ། ཀུན་མཁྱེན་བུ་སྟོན་ལོ་ཙཱ་བ་ཆེན་པོའི་རྒྱལ་ཚབ་དོན་གྱི་སླད་དུ་མཚན་ནས་སྨོས་ཏེ་ཚུལ་ཁྲིམས་རྒྱལ་མཚན་དཔལ་བཟང་པོས་མཁན་པོ་མཛད།
ཚུལ་ཁྲིམས་ཀྱི་རྒྱ་མཚོ་ཉེས་ལྟུང་གི་དྲི་མས་མ་གོས་ཤིང་མཁྱེན་བརྩེའི་རྦ་རླབས་གཡོས་པས་ལུས་ཅན་ཀུན་གྱི་ཉེས་ཚོགས་ཀྱི་དྲི་མ་འཁྲུད་པར་མཛད་པ་དབང་བཞི་པ་ཆེན་པོ་རིན་ཆེན་རྒྱལ་མཚན་དཔལ་བཟང་པོས་ལས་ཀྱི་སློབ་དཔོན་མཛད།
རྒྱུད་སྡེ་རྒྱ་མཚོའི་ནང་ནས་ཟབ་དོན་ཡིད་བཞིན་གྱི་ནོར་བུ་བླངས་ཏེ་འགྲོ་བའི་བློའི་དབུལ་བ་སེལ་བར་མཛད་པ་ཡེ་ཤེས་རྒྱ་མཚོ་བས་གསང་སྟེ་སྟོན་པའི་སློབ་དཔོན་མཛད།
སྡེ་སྣོད་འཛིན་པ་ཆེན་པོ་རྒྱལ་མཚན་རྡོ་རྗེ་བས་དུས་གོ་བ་མཛད།
གནས་བརྟན་འདུལ་བ་འཛིན་པ་ཆེན་པོ་ལེགས་པ་རིན་ཆེན་པས་ཐོག་དྲངས་རྣམས་ཀྱིས་དད་པའི་དགེ་འདུན་མཛད་དེ། སྡོམ་བརྩོན་ལྷ་དབང་རྟེན་པའི་ལྷུན་པོ། བསྟན་པ་དགའ་ཚལ་འཛིན་པའི་གནས་མཆོག་མཁས་མཆོག་ལྷ་གཞོན་འདུ་བའི་བསྟི་གནས་དཔལ་ཞ་ལུ་གསེར་ཁང་གི་གཙུག་ལག་ཁང་གི་ཆ་མཁས་པའི་དབང་པོ་ཅོ་བྷ་ཤྲཱིའི་གཟིམ་ཁང་དཀར་

༄༅། ། པོར་མཁན་སློབ་དགེ་འདུན་དང་བཅས་པ་བཅུ་གསུམ་གྱི་དབུས་སུ། གཟིམ་དཔོན་བྱང་ཆུབ་ཆོས་ལྡན་པ་ཞེས་བྱ་བ་དང། དཀྱིལ་འཁོར་གཅིག་ཏུ་བསྙེན་པ་རྫོགས་པར་མཛད་དོ།། ཉེས་ལྟུང་གིས་དྲི་མས་མ་གོས་པའི་དགྲ་བཅོམ་པ་ཉེ་བར་འཁོར་ལྟ་བུར་གྱུར་ཏོ།།
དེ་ལྟར་བསྙེནན་པར་རྫོགས་པའི་དུས་ཀྱི་སྔ་ཕྱི་ཐམས་ཅད་དུ་མེ་ཏོག་གི་ཆར་ཆེན་པོ་བབས་ཏེ་ཉིད་ཀྱི་ན་བཟའི་ཕྲག་དག་ནས་ཀྱང་མེ་ཏོག་སིམ་མ་མང་པོ་བྱུང་གསུངས།
དེ་ནི་བསྟན་པའི་བདག་པོར་གྱུར་པ་ཉིད་ཀྱིས་ནོར་འཛིན་གྱི་གཞི་ལ་དགེ་བསྙེན་དང་དགེ་ཚུལ་དང་དགེ་སློང་གི་སྡོམ་པ་དང་ལྡན་པའི་སྐྱེས་བུ་དམ་པ་མང་དུ་བསྐྲུན་པར་འགྱུར་བ་ལ་དཀར་ཕྱོགས་ཀྱི་སྐབས་གསུམ་པ་དག་ཡིད་རབ་ཏུ་སྤྲོ་ཞིང་དང་བས་ལྷ་རྫས་ཀྱི་མེ་ཏོག་དུ་མས་མཆོད་པར་ངེས་སོ།།
དེ་ནས་མཁན་པོ་རིན་པོ་ཆེ་དེ་ཉིད་ལས། ཐེག་པ་ཆེན་པོའི་སེམས་བསྐྱེད་རྒྱལ་སྲས་ཆོས་རྫོང་པའི་ཡིག་ཆའི་སྟེང་ནས་གསན་ཏེ།
བྱང་ཆུབ་སེམས་དཔའིི་སྡོམ་པ་ཡང་དག་པར་བཞེས། དཔལ་འཁོར་ལོ་བདེ་མཆོག་ལུ་ཨི་པའི་ལུགས་ཀྱི་དཀྱིལ་འཁོར་དུ་དབང་རྫོགས་པར་གསན་ཏེ། འདི་ཡང་ས་ལུགས། ཇོ་ལུགས་བརྒྱུད་པ་མི་འདྲ་བ་གཉིས།
པཎ་ཆེན་ཤཱཀྱ་ཤྲིའི་ལུགས་སུ་རང་ལོ་ཆུང་ལུགས། གཉོས་ལུགས། མར་དོ་ལུགས་ཏེ་བརྒྱུད་པའི་བཀའ་བབས་བདུན་ལྡན་ནོ།། དེ་ནས་བདེ་མཆོག་རྩ་

རྒྱུད་ཀྱི་ཊིཀ།ཆོས་འབྱུང། བསྡུས་དོན། སྔགས་བཏུའམ་རྗེས་གནང། ལུ་ཨི་པའི་སྒྲུབ་ཐབས་རྣལ་འབྱོར་བཞི་ལྡན། དཀྱིལ་ཆོག། མཆོད་ཕྲེང། སྦྱིན་སྲེག། ཉེར་སྤྱོད་རིག་མ་བཅུ་དྲུག་གི་མཆོད་གར། ཚོགས་འཁོར་བདེ་ཆེན་རྣམ་རོལ།
བྷུ་རི་པའི་རྒྱུན་བཤགས། རིན་ཆེན་རྡོ་རྗེའི་བཀྲ་ཤིས་རྣམས་ཀྱི་ལུང་དང། གཞན་ཡང་རྗེ་རིན་པོ་ཆེ་ཉིད་ལས། དཔལ་དུས་ཀྱི་འཁོར་ལོའི་རྒྱུད་ཀྱི་བཤད་དཀའ་འགྲེལ་ཆེན་དྲི་མེད་འོད།
བཤད་པའི་སྤྱི་དོན་ཆོས་འབྱུང། བསྡུས་དོན་མདོར་བསྡུས་དང་པོའི་ཊཱིཀ། རྒྱུད་འགྲེལ་གྱི་མཆན་བུ། སྒྲ་རིག་མཁས་རྒྱན། སྤྱི་དོན་ངེས་དོན་སྙེ་མ། ལྔ་བསྡུས། གཟའ་ལྔ། རྒྱུ་མཚན་རྩིས།
མཁས་པ་དགའ་བྱེད། དཀའ་གནས་འགལ་སྤོང་ལ་སོགས་པའི་དུས་ཀྱི་འཁོར་ལོ་ར་འབྲོའི་བརྒྱུད་ལུགས་དུ་མ་ལྡན་པའི་བུ་ལུགས་གསན། གཞན་ཡང་དུས་འཁོར་སྒྲུབ་ཐབས་རྒྱས་འབྲིང་བསྡུས་གསུམ། དཀྱིལ་ཆོག། ཞི་བའི་སྦྱིན་སྲེག།
ལས་སོ་སོའི་སྦྱིན་སྲེག། མཆོད་ཕྲེང། གཤིན་པོ་རྗེས་འཛིན། རབ་གནས། བསྟོད་ཆེན་ལ་སོགས་པ་ཆོས་ཚན་བཅོ་བརྒྱད་ཀྱི་ལུང་དང། སྦྱོར་བ་ཡན་ལག་དྲུག་པ་མྱོང་ཁྲིད་དུ་གསན་ཏེ། དབང་གོང་མའི་ཆོ་ག
སྔོན་འགྲོ ཐོག་དགེ། བར་དགེ། མཐར་དགེ། ངོ་སྤྲོད། ལུས་སྦྱོང་རྣམས་ཀུན་མཁྱེན་བུས་མཛད་པའི་ལུང་དང། སྦྱོར་དྲུག་གི་ཟིན་རིས་རྒྱལ་བ་ཆོས་གྲུབ་པས་མཛད་

༄༅། །པ་དང། གེགས་སེལ་རྩ་འགྲེལ་དེ་ཉིད་ཀྱིས་མཛད་པ་དང། དབང་མདོར་བསྟན་གྱི་ཊཱི་ཀ་ཐམས་ཅད་མཁྱེན་པ་བུས་མཛད་པའི་བཤད་བཀའ་དང། མཁན་ཆེན་དྷརྨཱ་ཤྲཱིས་མཛད་པའི་སྦྱོར་དྲུག་གི་ཟིན་རིས་སྣ་རྣམས་གསན་ནོ།།
དཔལ་གསང་བ་འདུས་པའི་ཆོས་འབྱུང། འགྲེལ་པ་སྒྲོན་གསལ། བཤད་སྦྱར་མཐའ་དྲུག་རབ་གསལ། རྒྱུད་འགྲེལ་གྱི་ས་བཅད་རྣམས་ཀྱི་སྟེང་ནས་བཤད་བཀའ་གསན། གསང་འདུས་མི་བསྐྱོད་རྡོ་རྗེའི་སྒྲུབ་དངོས་གྲུབ་ཆར་འབེབས།
དཀྱིལ་ཆོད་ཡེ་ཤེས་ཆར་འབེབས། བསྟོད་པ་བྱིན་བརླབས་ཆར་འབེབས། གཏོར་ཆོག་འདོད་དོན་ཆར་འབེབས། ཟུར་འདེབས། བརྒྱུད་པའི་གསོལ་འདེབས་རྣམས་ཀྱི་ལུང་གསན། རྫོགས་རིམས་ཟབ་མོ་རིམ་ལྔ་དམར་ཁྲིད་གསན་ནས།
དེའི་ཁྲིད་ཡིག་ཡིད་བཞིན་ནོར་བུའི་ཟ་མ་ཏོག་དང། གསེར་སྡིངས་པས་མཛད་པའི་ནག་ཁྲིད་ཀྱི་བསྐོར་སྐོར་རིམ་ལྔ་དོན་ལྔ་མ་ནས་བླ་མའི་རྣམ་ཐར་གྱི་བར་ཆོས་ཚན་ཉེར་ལྔ་རྣམས་ཀྱི་ལུང་གསན།
གཞན་ཡང་གསང་འདུས་འཇམ་རྡོར་གྱི་མངོན་དཀྱིལ་བུས་མཛད་པ་དང། གསང་འདུས་སྤྱན་རས་གཟིགས་ཀྱི་སྒྲུབ་ཐབས་ཆེ་བའི་ལུང་གསན། གཤེད་སྐོར་ལ་གཤེད་དམར་བཅུ་གསུམ་མའི་སྒྲུབ་ཐབས།
དཀྱིལ་ཆོག། ལྷ་ལྔའི་མངོན་དཀྱིལ་མཆོད་ཆོག། ལས་བཞིའི་སྦྱིན་སྲེག། དྲུག་ཅུ་པའི་གཏོར་ཆོག་འཁྲུལ་

འཁོར་གྱི་མན་ངག་རྣམས་ཀྱི་ལུང་དང། རྫོགས་རིམས་ཤིན་ཏུ་སྤྲོས་མེད་གསན་ནས། བླ་མའི་བྱིན་བརླབས་ལ་སོགས་པ་སྤྲོས་མེད་སྐོར་གྱི་བྱིན་བརླབས་གསུམ་ལུང་དང་བཅས་པ་དང་བཅུ་གསུམ་མའི་བྱིན་བརླབས་རྣལ་འབྱོར་བཞི་གསལ་བ་སོགས་བྱིན་བརླབས་ལྔ་དེ་དག་གི་ལུང་ལ་སོགས་པ་ཆོས་ཚན་བཅུ་དྲུག་དང།
གཞན་ཡང་གྲུབ་ཐོབ་དཔལ་འཛིན། གློ་བོ་ལོ་ཙ་ཙཱ་བ། གོང་མོ་མཁར་བ་ཤེས་རབ་དང། ཕྱོགས་གླང་གསར་མ། རྒྱལ་ཆོས་བཟང།
ལོ་ཙཱ་བ་མཆོག་ལྡན་ལ་སོགས་པས་མཛད་པའི་གཤེད་སྐོར་རྫོགས་རིམས་ཀྱི་ཡིག་ཆ་སུམ་ཅུ་རྩ་དྲུག་ཙམ་གསན་ནོ།། ཡང་འཇིགས་བྱེད་ཀྱི་དཀྱིལ་ཆོག་སྙིང་པོ་མདོར་བསྡུས། སྒྲུབ་ཐབས་དྲག་པོ་བདུད་འཇོམས།
སྦྱིན་སྲེག་ཉོན་མོངས་སྲེག་བྱེད། བསྟོད་པ་ལས་ཀྱི་རྒྱལ་པོས་མཛད་པ་དང། ཨ་མོ་གྷས་མཛད་པ་གཉིས་རྣམས་གསན། སྐྱོ་ལུགས་ཀྱིས་འཇིགས་བྱེད་ཞེ་དགུ་མའི་དབང་གསན་ཏེ། བསམ་སྡིངས་པས་མཛད་པའི་མངོན་དཀྱིལ་གྱི་ལུང་གསན།
དགྲ་ནག་གི་མངོན་རྟོགས་གསོད་བྱེད་རྔམ་པ་འཇིགས་རུང་དང། ཞལ་དྲུག་པའི་སྒྲུབ་ཐབས་གཏུམ་ཆེན་རོལ་པའི་ལུང་ཀྱང་གསན་ནོ།། ཕྱག་ན་རྡོ་རྗེ་འཁོར་ལོ་ཆེན་པོའི་བསྐོར་སྐོར་རྩ་རྒྱུད་དྲག་པོ་གསུམ་འདུལ།
བཤད་རྒྱུད་ཛ་བ་རི་པའི་རྒྱུད་ཀྱི་འགྲེལ་པ་ལ་སོགས་པ་ཀུན་དྲིལ་ཆོས་ཚན་སུམ་ཅུ་རྩ་གཅིག་གསན།

༄༅། ། དཔལ་ས་མ་པུ་ཊིའི་བུ་ཊཱི་ཀ། རྡོར་སེམས་སྒྲུབ་ཐབས། ཐོག་སྲུངས། བསྡུས་དོན་རྣམས་དང། བདེ་མཆོག་ནག་པོ་པའི་སྒྲུབ་ཐབས་འཁྲུལ་པའི་་་་་་་་། ནག་པོ་པའི་ཟིན་བྲིས། ནག་པོ་པའི་སྒྲུབ་ཐབས་ཀྱི་ཊཱི་ཀ་འཁྲུལ་སྤོང།
ཀུན་སྤྱོད་ཀྱི་ཊཱི་ཀ། དྲིལ་བུ་རྡུལ་ཚོན་ལྷ་ལྔའི་སྒྲུབ་དཀྱིལ། མ་ཧ་མ་ཡའི་་་་་་་་་། དཀྱིལ་ཆོག། གདན་བཞིའི་སྒྲུབ་ཐབས་རྒྱས་པ་མི་བརྗེད་པའི་དྲན་པ། སྐང་ཐབས་བཅོ་བརྒྱད་པ།
སྤྱན་རས་གཟིགས་པད་མ་དྲ་བའི་མངོན་དཀྱིལ་སྦྱིན་སྲེག་་་་་་་་་་་ སྒྲུབ་ཐབས་ཀྱི་བཤད་ལུང་གསན། གཞན་ཡང་ཕག་མོ་གཞུང་དྲུག་གི་བྱིན་བརླབས་གསུམ། གཞུང་དྲུག་དང་སྤོས་ཁང་པ་རིན་ཆེན་རྒྱལ་མཚན་པས་མཛད་པའི་་་་་་་་་་་་་་་་་དང་བཅས་པའི་ལུང་གསན།
་་་་་པ་ཙ་ར་དམར་པོ་ཞབས་ཀྱི་བདེ་མཆོག་ལྷ་ལྔའི་དཀྱིལ་འཁོར་དུ་དབང་རྫོགས་པར་གསན་ནས། བརྒྱུད་པའི་པ་་་་་་་་་་་་་་་་་་་་་་་་་་་་་་་་་་་་་་་བཀའ་ལུང་མན་ངག་རྣམས་གསན།
་་་་གར་གསང་ཕྱོད་ཆེན་མོ་ཕྱག་རྒྱ་ཆེན་པོ་སྙིང་པོའི་ཆོས་བསྐོར་སྐོར་ལ་བརྒྱུད་པའི་་་་་་་་་་་་་་་་་་་་་་་་་་་་་་་གྲུབ་ཆེན་མི་ཏྲ་ཛོ་ཀིའི་རྣམ་ཐར་སེམས་ཉིད་ངལ་བསོ་བའི་གཞུང་ལ་སོགས་

སེམས་ཉིད་ངལ་བསོའི་ཁྲིད་བསྐོར་སྐོར་ཆོས་ཚན་སུམ་ཅུ་རྩ་ལྷག་པ་གསན་ནོ།། དེ་ནས་རྣལ་འབྱོར་རྒྱུད་བསྐོར་སྐོར་ལ། རྩ་རྒྱུད་དེ་ཉིད་འདུས་པ། འགྲེལ་ཆེན་དེ་ཉིད་སྣང་བའི་་་་་་་་་་་། སེམས་དཔའི་འབྱུང་བ་ཆེ་ཆུང།
སྤྱན་དབྱེ་ཆེ་ཆུང། རྡོར་དབྱིངས་ཀྱི་དཀྱིལ་ཆོག་རིན་ཆེན་བསམ་འཕེལ། དབང་རྒྱས་པ་བསྐུར་ཚུལ། མཆོད་ཕྲེང། ཞི་བའི་སྦྱིན་སྲེག། ་་་་་་་་་་་་་་་་་་་་་་་།  དབང་དང་་་་་པའི་སྦྱིན་སྲེག།
རིག་མ་བཅུ་དྲུག་གི་མཆོད་གར། གསང་བ་ཕུམ་བཞིའི་མཆོད་གར། སངས་རྒྱས་སྟོང་གི་མཆོད་པ། རབ་གནས་་་་་་་་་་་་་་་་་་། གཞལ་ཡས་ཁང་གནས་ལུགས་གསལ་བྱེད། ཧུམ་ཆེན་སྤྱན་དྲང་བའི་ཆོ་ག།
བསྡུས་དོན་དེ་ཉིད་སྣང་རྒྱན། འཇིག་རྟེན་གསུམ་རྒྱལ་འབྱུང་་་་་་་་་་་་་་་་རྣམ་གྱི་དཀྱིལ་ཆོག་བུམ་མཛད་པ། སློབ་དཔོན་ཤཱཀྱ་བཤེས་གཉེན་གྱིས་མཛད་པའི་དེ་ཉིད་བསྡུས་པའི་འགྲེལ་པ་ཀོ་ས་ལའི་བརྒྱན་སྟོད་འགྲེལ་སྨད་འགྲེལ་་་་་་་་་་་་་་་་་གསང་བས་མཛད་པའི་དེ་ཉིད་བསྡུས་པའི་འགྲེལ་པ་ཨ་བ་ཏེ་ར།
དཔལ་མཆོག་གི་རྒྱུད་སྔ་འགྲེལ་ཆེན། དཔལ་མཆོག་ཤེར་དུམ་གྱི་འགྲེལ་པ་ཆེ་ཆུང།་་་་་་་་་་་་་་་རྒྱ་ཆེར་བཤད་པ་ཤེས་རབ་ཀྱི་ཕོ་རོལ་ཏུ་ཕྱིན་པ་འབྱུང་བ།
དེའི་སྨད་ལ་ཆེན་རིན་བཟང་འདས་འགྱུར་པ་ལྷ་བླ་མས་ཧོར་སྒོང་བསབས་ཏེ་བསྒྱུར་བ། དཔལ་

༄༅། །མཆོག་སྔར་དུམ་མན་ཆད་ཀྱི་འགྲེལ་པ། དཔལ་མཆོག་གི་དཀྱིལ་ཆོག་བསྟོད་ཆེན། ལྷ་མོ་བཅུ་གཉིས་དང་གསང་བ་ཡུམ་བཞིའི་མཆོད་གར་རྡོ་རྗེས་སྒྲུབ་པ། བཀྲ་ཤིས། རྒྱུད་ལས་བཏུས་པའི་གླུ། དཔལ་མཆོག་རྡོ་རྗེ་སེམས་དཔའི་དཀྱིལ་ཆོག།
སྒྲུབ་པ་རྗེས་བསྒྲུབ་ཀྱི་ཆོ་ག། སྦྱིན་སྲེག་དུས་ཐ་མའི་ཆོ་ག་རྣམས་རྗེ་བུས་མཛད་པ། ཆེ་མོ་རིགས་བསྡུས་ཀྱི་དཀྱིལ་ཆོག།སྒྲུབ་པ་རྗེས་བསྒྲུབ་ཀྱི་ཆོ་ག། སྦྱིན་སྲེག་དུས་ཐ་མའི་ཆོ་ག་རྣམས།
རྩེ་མོ་ནས་གསུངས་པའི་ས་ཆོག་རྒྱས་པ་འཇམ་དཔལ་རྒྱ་ཆེར་འགྲེལ། དེའི་ས་ཡ་ཊཱི་ཀ་བུས་མཛད་པ། དེ་ཉིད་ཀྱིས་མཛད་པའི་ཆོས་དབྱིངས་གསུང་དབང་གི་ཆོ་ག། བསྟོད་པ། ཀུན་རིག་གི་དཀྱིལ་ཆོག།
མཆོད་ཕྲེང་ཞི་བའི་སྦྱིན་སྲེག། ལས་སོ་སོའི་སྦྱིན་སྲེག། རོ་སྲེག། ལས་བཞིའི་བརྡུང་བ། གཙུག་དགུའི་དཀྱིལ་ཆོག འཆི་བདག་འཇོམས་པའི་དཀྱིལ་ཆོག། བསྟོད་པ། མི་འཁྲུགས་པའི་དཀྱིལ་ཆོག།
རོ་སྲེག་རབ་གནས། རྣལ་འབྱོར་རྒྱུད་ཀྱི་ཆོས་འབྱུང་གྲུ་གཟིངས་རྣམས་ཀྱི་བཤད་ལུང་གསན་ནོ།། གཞན་ཡང་ཀུན་མཁྱེན་ཚུལ་ཁྲིམས་རྒྱལ་མཚན་པ་ལས་པཎྜི་ཏ་རིགས་བྱིན་གྱིས་མཛད་པའི་ཆོས་དབྱིངས་ཀྱི་དཀྱིལ་ཆོག་བྱ་བ་བསྡུས་པའི་ལུང་དང།
རྣལ་འབྱོར་རྒྱུད་དང་བྱ་སྤྱོད་གསུམ་གྱི་ལྷ་འབུམ་ཡོངས་རྫོགས་དང། ཞ་ལུའི་གཞལ་

ཡས་ཁང་གི་བཀོད་པའི་དཀར་ཆག་རྣམས་དང། རྒྱུད་སྡེ་བཞི་ཡི་རྣམ་བཞག་ཆེ་བ། འབྲིང་པོ་བསྡུས་པ་རྣམས་ཀྱི་ལུང་གསན། བྱ་སྤྱོད་སྐོར་ལ། གཙུག་ཏོར་དྲི་མེད་ཀྱི་རིག་གཏད་གསན་ནས། དེའི་མོད་གཟུངས། མཁན་པོ་བོ་དྷི་སཏྭས་མཛད་པའི་མཆོད་རྟེན་བརྒྱ་རྩ་བཏབ་པའི་ཆོ་ག།མཆོད་འབུམ་ཐུགས་སྲས་པས་མཛད་པ་རྣམས་ཀྱི་ལུང་གསན།
འོད་ཟེར་དྲི་མེད་ཀྱི་རིག་གཏད་གསན་ནས། དེའི་དཀྱིལ་ཆོག་དང། མཆོད་རྟེན་སྒྲུབ་པའི་ཆོ་ག་བྱིན་བརླབས་དཔལ་འབར་གྱི་ལུང་གསན།
དབྱངས་ཅན་མ་དཀར་མོའི་རྗེས་གནང་གསན་ནས། སྒྲུབ་ཐབས་ལྷུག་པ་པཎྜི་ཏ་ཛྙཱ་ན་བྷ་ཏྲའི་གསུང་སྒྲོས་མ། ཚིགས་བཅད་མ། ཟབ་ཆོས་པཎྜི་ཏ་གཉིས་ལས་བརྒྱུད་པ་གེགས་སེལ།
ལོ་རྒྱུས་རྗེས་གནང་གི་ཐོ་ཡིག་རྣམས་ཀྱི་ལུང་གསན་ནོ།། གཞན་ཡང་དོན་ཡོད་ཞགས་པའི་དཀྱིལ་ཆོག། གཟུངས་སྒྲུབ་བྱ་ཐབས་འབྲིང་པོ། སྦྱིན་བསྲེག་ཆོ་ག་རྣམས་ཀུན་མཁྱེན་བུས་མཛད་པ་དང།
ཕྱག་རྡོར་འགྲོ་བཟངས་ཀྱི་མངོན་རྟོགས་ཐུགས་སྲས་པས་མཛད་པ། བསྟོད་པ་བཞི་ལྔ་ཙམ། རྣམ་སྲས་མངོན་རྟོགས་བསྟོད་ཆེན། རྗེས་གནང་གི་ཐོ་ཡིག། དྲག་བྱེད་ཀྱི་བསྙེན་སྒྲུབ་ཀྱི་ཆོ་ག་འགྲོ་བཟང་སྙིང་པོས་མཛད་པ།
དགོས་འདོད་འབྱུང་བའི་ཞལ་ཤེས་ཐུགས་སྲས་པས་མཛད་པ། ཞི་དྲག་ལ་ཀ་མད་སུམ་ཅུའི་བསྟོད་པ། ཟངས་དཀར་གྱི་

༄༅། །མགུལ་ཁུག་སྲོ་མ་ཅན། རྟ་བདག་སོ་སོའི་ལས་ཚོགས། ཕྱག་མཚན་གཉིས་ཀྱི་ལས་ཚོགས་རྣམས་ཀྱི་ལུང་བསན་ནོ།། ཡང་རྗེ་ཉིད་ལས་ཤངས་པའི་ཆོས་སྐོར་གསན་པ་ལ་ཆོས་དྲུག་སྤྱིའི་བཀའ་ནས་སྨོན་ལམ་བཀའ་རྒྱ་མའི་བར་བཀའ་ལུང་མན་ངག་གི་ཆོས་ཀྱི་རྣམས་གྲངས་བརྒྱད་ཅུ་ཙམ་ལས་སྒྱུ་མ་ལམ་རིམ་གྱི་རང་འགྲེལ་མ་གཏོགས་ཚང་བར་གསན་ཅིང།
ཕྱིས་རྗེ་མོན་རྫོགས་པ་ལ་སྒྱུ་མ་ལམ་རིམ་གྱི་རང་འགྲེལ་ཡང་གསན་ཏེ་ཚང་བར་མཛད་དོ།།
གཞན་ཡང་མཁས་གྲུབ་བསམ་སྡིངས་པའི་ནི་གུའི་ཁྲིད་ཡིག། གའུ་མའི་ཁྲིད་ཡིག། སུ་ཁ་ཆོས་དྲུག། དེའི་མན་ངག་གཟེར་གསུམ། བདག་མེད་མའི་ནང་ཁྲིད། བྱིན་བརླབས་ཀྱི་མན་ངག། གསང་སྒྲུབ་ཀྱི་ཞལ་གདམ།
རྟ་མགྲིན་དམར་པོའི་གཏོར་དབང། ཕྱག་དྲུག་པ་མཐིང་ཁ་རྒྱན་ཅན་གྱི་བཀའ་རྣམས་གསན་ནོ།། ཡང་ན་རོ་ཆོས་དྲུག་གི་ཁྲིད་གསན་ནས་ཆོས་དྲུག་ཁྲིད་ཡིག་ཡང་དགོན་པས་མཛད་པ། དེའི་ཡན་ལག་ཏུ་རི་ཆོས་མ་དྲུག།
ཕྱག་རྒྱ་ཆེན་པོའི་ཁྲིད་ཡིག། དེའི་སྐབས་སུ་དགོས་པ་རྟོགས་ལྡན་

ཟླ་སེང་བས་མཛད་པའི་ཡི་གེ། ཨུརྨན་པའི་གསུང་ལ་ཟླ་སེང་བས་ཟིན་བྲིས་མཛད་པའི་ཆོས་དྲུག། གསང་སྤྱོད་ཨུ་རྒྱན་པའི་གསུང་སྒྲོས་ཟླ་སེང་བས་ཟིན་བྲིས་མཛད་པ། ཨུ་རྒྱན་པའི་གསུང་ལ་རྟོགས་ལྡན་པས་ཟིན་བྲིས་མཛད་པའི་ཕྱག་རྒྱ་ཆེན་པོ་བརྡའ་སོགས་དང།
བསྙེན་སྒྲུབ་ཀྱི་ལོ་རྒྱུས་རྡོ་རྗེའི་ཚིག་རྐང་གི་འགྲེལ་པ། འཕོ་བ་གསེར་སྲང་མ། གཅེས་སྤྲུག་བརྒྱད་ཅུའི་གེགས་སེལ་རྟོགས་ལྡན་ཟླ་སེང་པས་མཛད་པའི་བསྙེན་བསྒྲུབ་ཀྱི་ཡིག་ཆ་མ་ལུས་པ་གསན་ནོ།།
གཞན་ཡང་བསྙེན་སྒྲུབ་ཀྱི་ཁྲིད་ཡིག་གསེར་ཁང་པ་གཞོན་ནུ་འབུམ་གྱིས་མཛད་པ། བླ་མ་གྲགས་ཆེན་པས་མཛད་པ། ཀུན་མཁྱེན་འཕགས་འོད་ཀྱིས་མཛད་པ་དང།
དེའི་གེགས་སེལ་ཞལ་ཤེས་བིརྦ་པའི་དབྱུག་ཆོས། རྣལ་འབྱོར་མ་སུ་བྷ་གའི་གཏུམ་མོ་ཀ་དཔེ་ནཱ་རོ་པས་མཛད་པའི་ཀ་དཔེ། དེའི་འགྲེལ་པ་མར་པས་མཛད་པ། མི་ལའི་ཆོས་དྲུག་རྡོ་རྗེའི་འགུར་ཁམས་པ་རྡོར་རྒྱལ་གྱི་ཐབས་ལམ་ཚིགས་བཅད་མ།
མཚན་ལྡན་ཆོས་དབྱིངས་མས་མཛད་པའི་ནཱ་རོ་ཆོས་དྲུག་གི་འཁྲུལ་འཁོར། དེའི་འཁྲུལ་འཁོར་བྱེད་ཚུལ་རྣམས་དང། སེམས་ཁྲིད་ཡིད་བཞིན་ནོར་བུ་གསན་ནས་དེའི་ཁྲིད་ཡིག་སོགས་ཆོས་ཚན་བཅུ་བཞི་ཙམ་དང།
ཚེ་དཔག་མེད་གྲུབ་རྒྱལ་མའི་དབང་དང། ཚེ་ཁྲིད་འབའ་ར་བས་མཛད་པའི་ལུང་དང། ཚེ་སྒྲུབ་

༄༅། ། ཆིག་བརྒྱུད་མ། སྟོང་ཉིད་ཚེ་སྒྲུབ་དུ་གྲགས་པ་རྣམས་གསན་ཏེ། ཆོས་ཀྱི་བང་མཛོད་ཆེན་པོར་མཛད་དོ།། སློབ་དཔོན་དཀའ་བཞི་པ་རིན་ཆེན་རྒྱལ་མཚན་པའི་དྲུང་དུ། མདོ་ཕྱོགས་ཀྱི་བཤད་བཀའ་ལུང་དང་བཅས་པ་དང།
རྒྱུད་སྡེ་མང་པོའི་དབང་བཀའ་ལུང་གསན་ཏེ། འདི་ལྟར་འདུལ་བ་མདོ་རྩ། སུམ་བརྒྱ་པ། འོད་ལྡན། མདོ་རྩའི་ཊཱི་ཀ། མ་རྣམས་ཀྱི་ཊཱི་ཀ་ལས་བརྒྱ་རྩ་གཅིག་ཊཱི་ཀ། སྟོན་པའི་རྣམ་ཐར། ཕ་རྣམས་ཀྱི་གླེགས་འབུམ།
མ་རྣམས་ཀྱི་གླེགས་འབུམ། འདུལ་བ་སྤྱིའི་རྣམ་གཞག། ལས་ཀྱི་ཆོ་ག། མངོན་པ་ཀུན་ལས་བཏུས། དེའི་བུ་ཊཱིཀ། སྤྱོད་འཇུག་རྣམས་ཀྱི་བཤད་བཀའ་ལུང་དང་བཅས་པ་དང། ཤེར་སྙིང། མདོ་སྒྲུབ།
བཟང་སྤྱོད་སྨོན་ལམ། འདའ་ཀ་ཡེ་ཤེས། བྱམས་སྨོན། གསོལ་འདེབས་གང་དྲི་མ་དང་ཚོགས་གཉིས་མ། ཆོས་འབྱུང་ཆེན་མོ། བདེ་གཤེགས་སྙིང་པོའི་མཛེས་རྒྱན། རྣམ་མཁྱེན་བགྲོད་པའི་བདེ་ལམ་རྣམས་ཀྱི་ལུང་གསན།
འཇམ་དབྱངས་དཀར་པོའི་རྗེས་གནང་དང་དེའི་ཡིག་ཆའི་ལུང། འཇམ་དཔལ་ཡེ་ཤེས་ཡོན་ཏན་བཟང་པོའི་བསྟོད་པ། སྒྲོམ་མ་ཕྱག་འཚལ་ཉེར་གཅིག་ཕན་ཡོན་དང་བཅས་པ་རྣམས་ཀྱི་ལུང། ཚེ་དཔག་མེད་གྲུབ་རྒྱལ་མའི་དབང།
འབའ་ར་བའི་ཡིག་ཆའི་ལུང་དང་བཅས་པ། རྣམ་འཇོམ་འཇོམས་ཤོལ་པོ་

ལུགས་ཀྱི་བྱབ་སྲུང། སྒྲུབ་དཀྱིལ་མཁན་ཆེན་རྩེད་པས་མཛད་པའི་ལུང་དང་བཅས་པ། ཨུ་ཨ་ཅརྱའི་བྱིན་བརླབས། བསྲུང་བ་སྔའི་རིགས་གཏད། དཔལ་ལྡན་རྡོ་རྗེ་རབ་བརྟན་མའི་གཏོར་ལུང། ཁམས་གསུམ་རྣམ་རྒྱལ།
གཙུག་དགུ། ཆོས་དབྱིངས་གསུང་དབང། གསང་འདུས་འཇམ་རྡོར། འཇིག་རྟེན་དབང་ཕྱུག་རྣམས་ཀྱི་དབང་བཀའ་དམར་ཁྲིད་ལུང་དང་བཅས་པ། རྡོ་རྗེ་འཇིགས་བྱེད་ཀྱི་དཀྱིལ་ཆོག་དང་མངོན་རྟོགས་རྗེ་ཡབ་སྲས་ཀྱིས་མཛད་པའི་ལུང།
ཤིན་ཏུ་སྤྲོས་མེད་ཀྱི་ཁྲིད། འཁར་ལོ་ཆེན་པོའི་དབང་བཀའ། ཁྲོ་ཕུ་ལོ་ཙཱ་བས་མཛད་པའི་བདེ་ཆེན་རལ་ཅིག་གི་དཀྱིལ་ཆོག།ཟུར་འདེབས་ལྔ་འབུམ་བཅོ་ལྔ། དབང་གོང་མ་གསུམ། རྡོ་རྗེ་སློབ་དཔོན་བདག་པོའི་དབང་ཐུན་མོང་མ་ཡིན་པ་རྣམས་ཀྱི་སྟེང་ནས་བདེ་ཆེན་རལ་ཅིག་གོ་དབང་བཀའ།
ཆོས་སྐྱོང་གནོད་སྦྱིན་གཉིས་ཀྱི་རྗེས་གནང། རལ་ཅིག་ཡུམ་བཀའ་རྣམས་གསན། གཞན་ཡང་བདེ་མཆོག་ནག་པོ་པ།
དྲིལ་བུ་རྡུལ་ཆེན་ལྷ་ལྔ་དང། ལུས་དཀྱིལ། སྡོམ་འབྱུང་རྣམས་ཀྱི་དབང་བཀའ། ཕག་དཀར་རྗེས་གནང། སྒྲུབ་ཐབས་དང་བསྟོད་པ་ཀོང་ཀ་ནས་མཛད་པའི་ལུང། མ་ཧཱ་མ་ཡ། ཐུགས་རྗེ་ཆེན་པོ་པདྨ་དྲ་བ། སྒྲོལ་མ་བཅུ་བདུན་མ་རྣམས་ཀྱི་དབང་བཀའ།
མཚན་བརྗོད་ཕན་ཡོན་དང་བཅས་པའི་ལུང་རྣམས་གསན་པར་མཛད་དོ།། སྐུ་ཞང་ཆོས་རྗེ་ནམ་མཁའི་

༄༅། མཚན་ཅན་གྱི་དངོས་སློབ་ཡོ་ག་བ་ཆེན་པོ་སློབ་དཔོན་རིན་ཆེན་དཔལ་གྲུབ་པའི་དྲུང་དུ། གཤེད་དམར་ལྷ་ལྔ། བཅུ་གསུམ། རཱ་ལུགས་ཀྱི་འཇིགས་བྱེད་པའ་གཅིག།དགྲ་ནུབས། གདོང་དྲུག་རྣམས་ཀྱི་དཀྱིལ་འཁོར་དུ་དབང་བཞི་རྫོགས་པར་གསན།
རྣལ་འབྱོར་རྒྱུད་སྐོར་ལ། རྡོར་དབྱིངས་དཀྱིལ་ཆོག་ལུགས་དང་། འགྲེལ་པ་་་་་་་། རྩེ་མོ་རིགས་བསྡུས། དཔལ་མཆོག་རིགས་བསྡུས། དཔལ་མཆོག་རྡོར་སེམས། ཀུན་རིག།
འཆི་བདག་འཇོམས་པ། མི་འཁྲུགས་པ། ཚེ་དཔག་འཆི་་་་་་་་་་་་་་་་་ཀྱི་དབང་བཀའ་ཡོངས་སུ་རྫོགས་པ་གསན། འདིའི་རྡོར་དབྱིངས་ཀྱི་སྐབས་སུ། སྔར་ཐུགས་སྲས་ལོ་ཙཱ་བས་ཆོས་རྗེ་རིན་པོ་ཆེ་ནམ་མཁའི་མཚན་ཅན་ལ་ཀུན་་་་་་་་་་་་་་་་་་་་།
རྡོར་་་ཀྱི་བདག་པོ་གྱིས་ཤིས་གསུང་པ་བཞིན་དུ། སློབ་དཔོན་པ་ཉིད་ལ་ཡང་སྐུ་ཞང་ཆོས་རྗེས་གནང་བར་གྱུར་པ་རྣམས། རྗེ་་་་་་་་་་་་་་་་་་་་་་་་་་་་་་་་་བསྟན་པའི་བདག་པོར་མངའ་གསོལ་ཏོ།།
གཞན་ཡང་འདི་ཉིད་ཀྱི་དྲུང་དུ་ཕྱག་གཉེར་འགྲོ་བཟངས་ཀྱི་དབང་བཀའ་རྣམ་་་་་་་་་་་་་་་་་་་་་།

་་་་་་་་་་་་་་་་་་་་་་་པོར་གྱུར་པའི་ཆོས་རྗེ་རོང་་་་་་བཟང་པ་ལ། གསང་འདུས་རྩ་་་་་་བཞིས་ཞུས། ་་་་་་་་་རྡོ་རྗེ་ཀུན་ལས་བཏུས། རྣམ་བཞག་རིམ་པ་་་་་་་་་་་་་་་རིམ་ལྔ། སྤྱོད་རྒྱུས་སྒྲོན་མེ།
སེམས་ཀྱི་་་་སྦྱོང། མདོ་རྒྱུད་རྟོག་བསྡུས་རྣམས་ཀྱི་ལུང། ་་་་་་་་་་མཆོག་དཀར་བའི་བྱིན་བརླབས་་་་་་་་་་་་རྡོར་སེམས་ཀྱི་དབང་བཀའ། རྩེ་ཆེན་ཆོས་རྗེས་མཛད་པའི་མཉམ་སྦྱོང་མངོན་དཀྱིལ་གྱི་ལུང།
བདེ་མཆོག་རེག་་་་་་་་་་གྱི་རྗེས་་་་་་་་་་་་་་བཅུ་བདུན་པའི་སྤྲུལ་དཀྱིལ་གྱི་ལུང། སྒྲོལ་མའི་སྒྲུབ་ཐབས་ཀླུ་སྒྲུབ་ཀྱིས་མཛད་་་་་པ་སོགས་་་་་་་་་་་་་་་་པའི་རྗེས་གནང། མངའ་དབུལ།
་་་་་་་་་་་་་་་་་་་་་་་་་་་་་་་་་་་ཚན་བཅུའི་ལུང། ཕྱག་དྲུག་པའི་གཏོར་་་་་་་་་་སིལ་རྣམས་གསན། ་་་་་་་་་་་་་་་་དེ་ཉིད་བསྡུས་པའི་རྩ་རྒྱུད། རྒྱུད་ཕྱི་མ། ་་་་་་་་་་་། ཉེར་བདུན་དང་བཅས་པའི་ལུང།
འཇམ་དཔལ་རིགས་བསྡུས་ཀྱི་དབང། དེའི་་་་་་་་སྒྲུབ་ཐབས་གསང་ལྡན། ་་་་་་་་་་་་་་་་་གསང་འདུས་རིགས་་་་་་དང་། རིགས་

༄༅། ། སོ་སོ་བ་དབུགས་དབྱུང་དྲུག་གི་དཀྱིལ་ཁོར་གྱི་དབང་བཀའ། འཇམ་དཔལ་ནམ་མཁའ་དྲི་མེད་ཀྱི་དབང་བཀའ། འཇམ་དབྱངས་བསྟོད་པ་མཇིང་ཕོན་སོགས་དྲུག་ཚ་ལུང། རྣམ་སྣང་མངོན་བྱང་གི་དབང། དེའི་དཀྱིལ་ཆོག་ཆོས་རྗེ་ཐམས་ཅད་མཁྱེན་པས་མཛད་པ་དང།
ཆོས་རྗེ་ཙ་་་་་་མངོན་བྱང་ཟིན་བྲིས་ཀྱི་ལུང། འཇམ་དབྱངས་ཨ་ར་པ་ཙ་ན་སེར་པོ། དཀར་པོ། སྨྲ་སེ་ལྷ་ལྔ། གཙུག་གཏོར་རྣམ་རྒྱལ་གྱི་རྗེས་གནང། སྨན་བླའི་རྗེས་གནང་མཐོ་བརྩེགས་མ།
མདོ་ཆོག་གི་ལུང། ཕྱག་རྡོར་འགྲོ་བཟངས་ཀྱིས་བསྲུང་འཁོར་གྱི་ལུང་དང་དེའི་ཡིག་ཆ་ཐུགས་སྲས་པས་མཛད་པ། སྟག་སྟན་མི་བསྐྱོད་རྡོ་རྗེའི་ཡིག་ཆའི་སྟེང་ནས་རྣམ་འཇོམས་བ་རི་ལུགས་ཀྱི་རྗེས་གནང།
རྣམ་འཇོམས་ལྗང་ཁུའི་རྗེས་གནང་དང་སྒྲུབ་ཐབས། བུམ་ཆོག། གཏོར་མ་སྦྱིན་སྲེག་རྣམས་འཕགས་པས་མཛད་པའི་ལུང། རྟ་མགྲིན་ལྕགས་རལ་ཅན་གྱི་རྗེས་གནང། དེའི་ཡིག་ཆ་བྱང་སེམས་ཟླ་རྒྱལ་གྱིས་མཛད་པའི་ལུང།
ཁྲོ་བོ་རྨེ་རྩེགས་ཀྱི་རྗེས་གནང་དང་ལུང། ཁྲོ་མོ་རྨེ་རྩེགས་ཀྱི་ལུང། མི་གཡོ་བ་དཀར་པོའི་རྗེས་གནང་དང་ལུང། མཁའ་འགྲོ་མ་སེང་གེ་གདོང་ཅན་གྱི་རྗེས་གནང་དང་ཡིག་ཆ་མང་པོའི་ལུང།
བཅུ་གཅིག་ཞལ་གྱི་རྗེས་གནང་དང་ཡིག་ཆ་ཀུན་མཁྱེན་ཤེར་འོད་པས་མཛད་པའི་ལུང། སྤྱན་རས་གཟིགས་ཡིད་བཞིན་འཁོར་ལོའི་རྗེས་

གནང་དང། སྒྲུབ་ཐབས། བསྲུང་བཟློག། རྗེས་གནང་བྱ་ཐབས་རྣམས་དབུ་རི་པ་ཡོན་ཏན་དཔལ་གྱིས་མཛད་པའི་ལུང། བཅུ་གཅིག་ཞལ་གྱི་རིག་གཏད། ཏིང་ངེ་འཛིན་གྱི་དབང་བཞི་ལ། ཐུགས་རྗེ་ཆེན་པོ་ལྷ་གཅིག་མའི་སྒྲུབ་ཐབས་ཀྱི་ལུང།
སྐྱེར་སྒང་ལུགས་ཀྱི་ཐུགས་རྗེ་ཆེན་པོ་གཙོ་འཁོར་གསུམ་པའི་རིག་གཏད། སྒྲུབ་ཐབས་ཡིག་རིས་དང་བཅས་པའི་ལུང། སེང་གེ་སྒྲའི་བྱིན་བརླབས་ཀྱི་བཀའ། སྒྲུབ་ཐབས་དང་ཡིག་ཆའི་ལུང།
རི་ཁྲོད་ལོ་མ་ཅན་ལྷ་གསུམ་མའི་རྗེས་གནང། སྒྲུབ་ཐབས་འཕགས་པས་མཛད་པའི་ལུང། སྒྲོལ་དཀར་ཕྱག་བཅུའི་འཚོ་་་་མའི་རྗེས་གནང། སྒྲུབ་ཐབས་རྒྱ་གཞུང་གི་ལུང། སེང་ལྡེང་ནགས་སྒྲོལ་གྱ་རྗེས་གནང་དང།
སྒྲུབ་ཐབས་ཁ་ཆེ་པཎ་ཆེན་གྱིས་མཛད་པའི་ལུང། ཁ་འབར་མའི་གཏོར་ཆེན། ལོ་རྒྱུས་དང་བཅས་པའི་ལུང་དང། མདོ་ཕྱོགས་ནས་འདུལ་བ་ལུང་སྡེ་བཞི་ཡོངས་སུ་རྫོགས་པའི་ལུང་བཀའ་གསན་ཏེ། བཀའ་ལུང་མན་ངག་གི་རྒྱ་མཚོ་ཆེན་པོར་མཛད་དོ།།
དེ་ནས་ཞ་ལུ་མཁན་ཆེན་གྲགས་རྒྱལ་བའི་བུ་ཆེན་སྔགས་ཀྱི་རབ་འབྱམས་པ་ཆེན་པོ་དཀྱིལ་འཁོར་ཆེན་པོའི་རྡོ་རྗེ་སློབ་དཔོན་ཆོས་རྗེ་ཡེ་ཤེས་རྒྱ་མཚོ་བ་ལས། དཔལ་དུས་ཀྱི་འཁོར་ལོའི་་་་་་་གསུང་ཐུགས་ཡོངས་སུ་རྫོགས་པའི་དཀྱིལ་འཁོར་དུ་བྱིས་པ་འཇུག་པའི་དབང་བདུན་རྡོ་རྗེ་སློབ་དཔོན་བདག་པོའི་དབང།
དབང་གོང་མ་ཆེ་ཆུང། རྗེས་གནང་དང་བཅས་པ། གསང་འདུས་མི་བསྐྱོད་

༄༅། །པ་བརྒྱུད་ལུགས་བདུན་གྱི་དབང་བཀའ། རིམ་ལྔ་དམར་ཁྲིད། ཊཱིཀ་ཡིད་བཞིན་ནོར་བུའི་སྟེང་ནས་རྡོ་རྗེ་འབྱུང་བའི་བཤད་བཀའ། དེ་ཉིད་བསྡུས་པའི་འགྲེལ་པ་ཨ་བ་ཏ་ར་དང། ཆོས་དབྱིངས་གསུང་དབག་གི་དཀྱིལ་ཆོག་འཇམ་དཔལ་གྲགས་པས་མཛད་པའི་ལུང།
དོན་ཞགས་ཀྱི་དཀྱིལ་ཆོག་ཡིད་བཞིན་ནོར་བུའི་སྟེང་ནས་དབང་བཀའ་རྣམས་གསན་པར་མཛད་དོ།། །།དེ་ནས་དུས་གསུམ་སངས་རྒྱས་ཐམས་ཅད་གཅིག་ཏུ་བསྡུས་པའི་ངོ་བོ་རྩ་བའི་བླ་མ་ཆོས་རྗེ་འཁོར་ལོ་སྡོམ་པ་མུས་ཆེན་དཀོན་མཆོག་རྒྱལ་མཚན་པའི་དྲུང་དུ།
གསུང་ངག་ལམ་འབྲས་ཀྱི་སྨིན་བྱེད་དབང་གི་ཆོས་སྐོར། ཀྱེ་རྡོར་རྡུལ་ཚོན་གྱི་དཀྱིལ་འཁོར་དུ་དབང་བཀའ།
ལུས་དཀྱིལ། བདག་མེད་མའི་སིན་དྷུ་རའི་བྱིན་བརླབས། བདག་མེད་ལྷ་མོ་བཅོ་ལྔའི་དབང། ཡིག་བརྒྱ་དང་ཨཥྚའི་བཟླས་ལུང། བཞི་བཤད། བྱད་བཟློག། གྲོལ་ལམ་སྐོར་ལ། ལམ་འབྲས་གླེགས་བམ། དཀར་ཆག་ནང་བཞིན་རྩ་བ་རྡོ་རྗེའི་ཚིག་རྐང་ནས།
བླ་མ་རྒྱ་གར་བའི་ལོ་རྒྱུས་ཀྱི་བར་ཆོས་ཚན་བདུན་ཅུ་ལྷག་པའི་བཀའ་ལུང་བཤད་ཁྲིད། རྣམ་ཐར་ངོ་མཚར་སྣང་བ། གསལ་བྱེད་ཉེར་གཉིས་སོགས། གླེགས་བམ་གྱི་ཡིག་ཆུང་རྣམས་དང།
རྣམ་ཐར་ཞིབ་མོ་རྡོ་རྗེ། ས་ཆེན་གྱི་རྣམ་ཐར་གསོལ་འདེབས། ས་པཎ། འཕགས་པ། ཞང་དཀོན་མཆོག་དཔལ། དཔལ་ལྡན་ཚུལ་ཁྲིམས། བྲག་ཕུག་པ། བླ་མ་དམ་

རི་ཁྲོད་མ་བློ་བརྟན། ཚོགས་སྒོམ་པ། ཉན་ཆེན་པ་གཉིས། དཀར་པོ་བྲག་པ། བུདྡྷ་ཤྲི། རྡོ་རྗེ་འཆང་རྣམས་ཀྱ་རྣམ་ཐར། གཞུང་བཤད་དམར་མ་ཟིན་བྲིས་བར་སྟོན་མ་རྣམས་ཀྱི་ལུང། ལུས་དཀྱིལ་གྱི་ཁྲིད། བྱིན་བརླབས།
དབང་བཞིའི་ངོ་སྤྲོད། ཁྲིད་ཀྱི་དཀར་ཆག་གི་ལུང། མན་ངག་གསང་བ་བཅུ། ཚར་གསུམ་ཁུག་པ་ཡན་ལག་དྲུག་དང་བཅས་པ་ལུས་སྦྱོར་ཉི་ཤུ་པ་སོགས་ཆོས་ཚན་བཅོ་ལྔ། བརྡའ་དོན་གསལ་བའི་ཁྲིད་བྱིན་བརླབས་དང་བཅས་པ།
ལམ་བཟང་བླ་མའི་རྣལ་འབྱོར་བྱིན་བརླབས་དང་བངས་པ། བིར་བསྲུངས་སོགས་དང་སྒོ་དྲུག་ཆོས་འབྲེལ་སོགས་ཆོས་ཚན་བཅོ་ལྔ་ཙམ་གྱི་བཀའ་ལུང། དཔལ་ཀྱེ་རྡོ་རྗེའི་རྩ་རྒྱུད་བརྟག་གཉིས་འགྲེལ་པ་དག་ལྡན་ལ་བཤད་སྦྱར་ཆོས་རྗེ་ཡེ་ཤེས་རྒྱལ་མཚན་པའི་མཛད་པའི་སྟེང་ནས།
བཤད་བཀའ། རྡོ་རྗེ་གུར་ལ་གུར་རྒྱན། སམ་པུ་ཊི་ལ་ལ་འགྲེལ་བ་རྣམ་བཤད། རྩེ་མོས་མཛད་པ་ལ་པྲཛྙཱ་ཛཱ་ལའི་ཊཱིཀ་ཆེན་གྱི་ཁ་སྐོང་དང་བཅས་ནས་བཤད་བཀའ་གསན།
ཡན་ལག་དྲུག་ཆུང་མ་སྐྱེད་རིམས་ཀྱི་བཤད་པ་རྒྱས་པ་གནད་ཀྱི་ཟླ་ཟེར་སྟེང་ནས་དང། གཏོར་ཆོག་ཊཱིཀའི་བཤད་པ། རྗེ་ཉིད་ཀྱིས་མཛད་པའི་སྡེ་སྣོད་མ། ཀྱེ་རྡོར་མངོན་དཀྱིལ་ལམ་དུས་ཀྱི་དབང་ཆོག་རྣམས་དང།
རྩེ་མོའི་རྒྱུད་སྡེ་སྤྱི་རྣམ་མངོན་རྟོགས་ལྗོན་ཤིང། བརྟག་གཉིས་ས་བཅད། གུར་གྱི་ས་བཅད། བརྟག་གཉིས་བཀའ་འགྲེལ། མཚོ་

༄༅། ། སྐྱེས་རྣམས་ཐར། མཚོ་སྐྱེས་ཀྱི་བསྐྱེད་རིམ་བཀའ་འགྲེལ་ས་ཆེན་གྱིས་མཛད་པ་ནས་བཤད་བཀའ་རྣམས་དང། བདེ་མཆོག་ལོ་ཨི་པ་བཀའ་བབ་བདུན་ལྡན་གྱི་དབང་བཀའ་རྒྱས་པར་གསན་ནས། སྒྲུབ་ཐབས་དཔལ་མངོན་པར་རྟོགས་པ།
དེའི་འགྲེལ་པ། ཕྱི་རོལ་མཆོད་ཆོག། ལག་མཆོད་གཉིས། གཏོར་ཆོག། བྷུ་རི་པའི་རྒྱུན་བཤགས། རིན་ཆེན་རྡོ་རྗེའི་བཀྲ་ཤིས། རྗེ་བཙུན་ཆེན་པོའི་ལུ་ཨི་པའི་མངོན་རྟོགས་ཚེས་བཅུའི་མཆོད་པ་རྣམས་ཀྱི་ལུང།
དཔལ་མངོན་པར་རྟོགས་པའི་བཤད་པ་ལན་བཅུ་བཞིའི་བར་དུ་གསན་ཏེ་གཏན་ལ་ཕབ། བདེ་མཆོག་ནག་པོ་པའི་སྒྲུབ་དཀྱིལ། སྦྱིན་སྲེག།དཔྱིད་ཐིག། དེ་ཉིད་གསལ་བ། ཨོ་ལ་ས་ཏི་སྟེ་ནག་པོ་གཞུང་དྲུག་གི་བཤད་པ་ལན་བཅུ་བཞིའི་བར་དུ་གསན།
ནག་པོ་བཤད་སྦྱར་དང། ནག་པོ་དཀྱིལ་ཆོག་གི་ལུང། དྲིལ་བུ་པ་བཀའ་བབས་བབ་བཞི་ལྡན་གྱི་དབང་གསན། སྒྲུབ་ཐབས་ཀྱི་བཤད་པ་ཚར་བཅོ་ལྔ། དབང་ཆོག། རིམ་ལྔ་སྟེ་དྲིལ་བུ་སྐོར་གསུམ།
རྗེ་བཙུན་གྱི་སྒྲུབ་ཐབས་དང་རྩེ་མོའི་དཀྱིལ་ཆོག་གི་ལུང། རིམ་ལྔའི་ཁྲིད་བྱིན་བརླབས་དང་བཅས་པ་བཤད་པས་མཐའ་ཆོད་པ་རྗེ་བཙུན་གྱི་ཡིག་ཆའི་ལུང་དང་བཅས་པ། བདེ་མཆོག་རྩ་རྒྱུད་ཀྱི་འགྲེལ་པ་མུ་ཏིག་གི་ཕྲེང་བ།
བདེ་མཆོག་ལོ་རྒྱུས། འགྲེལ་བཤད་ས་མ་ཏི་ཀཱིརྟི། རྣལ་འབྱོར་མ་ཀུན་སྤྱོད་དང་དེའི་ཊཱིཀ་རྗེ་བཙུན་གྱིས་

མཛད་པ་རྣམས་ཀྱི་བཤད་བཀའ། ནཱ་རོ་མཁའ་སྤྱོད་ཀྱི་བྱིན་བརླབས། རྩ་དབུ་མའི་ཁྲིད། སྒྲུབ་ཐབས་ཀྱི་གཞུང། སྒྲུབ་ཐབས་རྡོ་རྗེ་འཆང་གིས་མཛད་པ་སོགས་ཆོས་ཚན་བཅོ་ལྔའི་ལུང་བཀའ། ཕག་མོ་ལས་བཅུའི་སྒྲུབ་ཐབས་ཆོས་ཚན་ལྔའི་ལུང།
མི་ཏྲི་མཁའ་སྤྱོད་མའི་སྒྲུབ་ཐབས་སོགས་ཆོས་ཚན་གསུམ། རྡོ་རྗེ་སྙིང་འགྲེལ་གྱི་ཡིག་སྣ་ས་ཆེན་གྱིས་མཛད་པ། གུར་མགོན་གྱི་རྗེས་གནང་ལྷ་གསུམ་དང་ལྷ་བརྒྱད་མ་རྡོ་རྗེ་འཆང་གིས་མཛད་པའི་ལྷ་བརྒྱད་ཀྱི་རྗེས་གནང་བྱ་ཚུལ།
གསང་ལུས་མི་བསྐྱོད་པ་བཀའ་བབས་བདུན་ལྡན་གྱི་དབང་བཀའ་རྒྱས་པ། མངོན་རྟོགས་དངོས་གྲུབ་རྒྱ་མཚོ་སོགས་རྡོ་རྗེ་འཆང་གིས་མཛད་པའི་ཡིག་ཆ་རྣམས་ཀྱི་ལུང།
སྒྲུབ་ཐབས་མདོར་བྱས། མདོ་བསྲེ། རྣམ་བཞག་རིམ་པ་རྣམས་ཀྱི་བཤད་པ་ཚར་དྲུག་གསན་ཏེ། གཏན་ལ་ཕབ། འགོས་ཀྱི་སྟོང་ཐུན་ཆེན་མོའི་བཤད་པ་ཚར་གཅིག། དཀྱིལ་ཆོག་ཉི་ཤུ་པ་དང། ཟུང་འཇུག་གསལ་བའི་ལུང།
གཤེད་དམར་ལྷ་ལྔའི་དབང་བཀའ། ངོར་ཆེན་གྱིས་མཛད་པའི་སྒྲུབ་དཀྱིལ་ལུང་སྦྱོར་རྣམས་ཀྱི་ལུང། རབ་གནས་དོན་གསལ་གྱི་བཤད་པ་དང། ལོ་ཆེན་གྱི་སྡོམ་ཚིག་གཞན་ཕན་འོད་ཟེར། སྤྱོད་རྒྱུད་སྤྱི་རྣམ་དང།
བྱ་རྒྱུད་སྤྱི་རྣམ་རྗེ་རྡོ་རྗེ་འཆང་གིས་མཛད་པའི་བཤད་པ། འཇམ་དབྱངས་ཨ་ར་པ་ཙ་ན། རྣམ་རྒྱལ། རྣམས་འཇོམས་མི་གཡོ་བ་རྣམས་ཀྱི་རྗེས་གནང། སྡོམ་པ་ཉི་ཤུ་པའི་ཊཱིཀ་

༄༅། ། རྗེ་བཙུན་གྱིས་མཛད་པ། ཞེན་པ་བཞི་བྲལ། རྗེ་བཙུན་གྱི་མགུར་འབུམ། སྨན་དཔྱད་རྒྱལ་པོའི་དཀོར་མཛོད་རྣམས་ཀྱི་ལུང། བློ་སྦྱོང་དོན་བདུན་མ་་་་་་་་་་་་་་་་་་་་དང་། ཇོ་བོ་རྗེའི་རྣམ་ཐར་སོགས་ཆོས་ཚན་གསུམ།
ཁ་ཆེ་པཎ་ཆེན་གྱི་སྐྱིད་སྡུག་ལམ་ཁྱེར། ་་་་་་་་་་་། ་་་་་་་་་་་་་་་་་་་་་་་་འཕེལ་དང་རིན་ཆེན་བང་མཛོད་ཀྱི་ལུང་རྣམས་གསན། གཞན་ཡང་དཔལ་ལྡན་བླ་མ་དམ་པ་དེ་ཉིད་་་་་་་་་་་་་་་་་་་་་་་་་་་་་་་་་དེ་ཉིད་བསྡུས་པ་བསགས་པ་རྣལ་འབྱོར་གྱི་་་་་་བཅུ།
་་་་་་་་་་་་་་་་་་་་་་་་་་་་་་་་་་་་་་།

རྗེ་རྡོ་རྗེ་འཆང་གི་བཀའ་འབུམ། བླ་མ་སྤྱི་བསྟོད་སོགས། ཆོས་ཀྱི་རྣམ་གྲངས་བརྒྱ་དང་དྲུག་ཅུ་རྩ་ལྔ་ཙམ་གྱི་ལུང་གསན་ཏེ། རྗེ་འདི་ཉིད་ལ་ངེས་པར་འཁོར་ལོ་སྡོམ་པ་དང་དབྱེར་མེད་་་་་་་་་་་་། ་་་་་རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་དཔལ་ལྡན་ས་སྐྱ་པའི་གདུང་རྒྱུད་མཁྱེན་རབ་དང་ཐུགས་རྗེ་ཚད་མེད་པ་མངའ་བའི་བདག་ཉིད་ཆོས་ཀྱི་་་་་་་་་་་་་་་་དཔལ་བཟང་པོའི་དྲུང་དུ།
་་་་་ བཀའ་འབུམ་གྱི་ལུང་གསན་ཏེ།
དེ་ལ་ས་ཆེན་གྱིས་མཛད་པ་རྒྱུད་སྡེ་སྤྱི་རྣམ་སོགས་སུམ་ཅུ་རྩ་་་་་་་་་་་་་་་་་་་་་ཉི་ཤུ་རྩ་ལྔ་རྗེ་བཙུན་གྱི་ལམ་འབྲས་གླེགས་བམ་མ་གཏོགས་པའི་ས་ཆེན་རྣམ་ཐར་སོགས་བརྒྱ་དང་དྲུག་ཅུ།
ས་པཎ་གྱིི་རིགས་གཏེར་་་་་་་་་་་་་་་་་་་་་ཀུན་དྲིལ་གཉིས་བརྒྱ་ལྔ་བཅུ་ལྷག་ཙམ་གྱི་ལུང་གསན་ནོ།། །།མཁྱེནན་པའི་གྲུ་ཆེན་བརྩོན་པའི་རླུང་གིས་བསྐྱོད།། ་་་་་་་་་་་་་དབུལ་བ་སེལ་བར་མཛད་པའི་བདག་ཉིད་མཁས་མཆོག་གུང་རུ་ཤེས་རབ་བཟང་་་་་་་་་་་་་་་་་་་་་་གསང་བ་འདུས་པ་འཇམ་པའི་རྣ་་་་སོགས་པ་དཀྱིལ་འཁོར་བ་་་་་་་རྩ་

༄༅། ། གཉིས་སུ་བསྡུས་པ་དང། ལྔ་བཅུ་རྩ་ལྔར་ཕྱེ་བ་གཉིས་ཀྱི་དབང་བཀའ། ཕྱུག་སྒོ་རི་པས་མཛད་པའི་ཕྲེང་བའི་བཤད་ཐབས། ཕྲེང་བའི་དཀྱིལ་འཁོར་དང་ལྷ་ལ་བསྟོད་པ། ཆག་ལོས་མཛད་པའི་ས་བཅད་ཕྲེང་བ་སྐོར་གསུམ་གྱི་ལུང་བཤད་བཀའ་དང་བཅས་པ་གསན།
དེ་བཞིན་དུ་སློབ་དཔོན་དརྦན་ཨཱ་ཅརྱས་མཛད་པའི་རྡོ་རྗེ་སློབ་དཔོན་གྱི་བྱ་བ་ཐམས་ཅད་ཕྱོགས་གཅིག་ཏུ་བསྡུས་པའི་བསྟན་བཅོས་ཀྲི་ཡ་ས་མུཙྪ་ནས་འབྱུང་བའི་དཀྱིལ་འཁོར་བཞི་བཅུ་རྩ་གཉིས་ཕྲེང་བ་ཇི་བཞིན་ལ།
གཟའ་ཡུམ། ནོར་རྒྱུན་མ། གཙུག་ཏོར་རྣམ་རྒྱལ་ཏེ་བདེ་ལེགས་སུ་བྱེད་པའི་དཀྱིལ་འཁོར་གསུམ་དང་བཅས་པ་དཀྱིལ་འཁོར་བཞི་བཅུ་རྩ་ལྔའི་དབང་བསྐུར་ཆོ་ག་རྒྱས་པ་དང།
གཞུང་དེ་ཉིད་ཀྱི་ལུང་དང་བཅས་པ་གསན། གཞན་ཡང་མཁའ་འགྲོ་རྒྱ་མཚོའི་དབང། ནཱ་རོ་མཁའ་སྤྱོད་ཀྱི་བྱིན་བརླབས། ཀུ་རུ་ཀུལླེ་དང། འདོད་རྒྱལ་གྱི་རྗེས་གནང་འདི་དག་གི་ཆ་ལག་ཕྲན་སུམ་ཅུ་རྩ་གསུམ།
མ་ཧཱ་མ་ཡའི་རྒྱུད། རྟོག་བདུན་སྦྱོང་རྒྱུད་རྣམས་ཀྱི་བཤད་བཀའ་དང། དེ་དག་གི་ས་བཅད་བསྡུས་དོན་སོགས་ཆ་ལག་བརྒྱད་ཙམ་དང། སྡོམ་གསུམ་རབ་དབྱེའི་བཤད་པ་ཚར་བཞི། རབ་གནས་དོན་གསལ་གྱི་བཤད་པ་རྒྱས་པ་ཚར་གསུམ།
གསང་འདུས་རབ་གནས་བཀྲ་ཤིས་རྒྱ་མཚོའི་བཤད་པ། ཆོས་རྗེ་རྡོ་རྗེ་འཆང་གི་ལམ་འབྲས་ཡིག་ཆུང་པོད་དམར་

མའི་ལུང་བིར་སྲུངས་སོགས་དང། ལུས་དཀྱིལ་རྩོད་སྤོང་རྣམས་དང། རྫོགས་རིམས་གཤེད་དམར་སྤྲོས་མེད། འཇིགས་བྱེད་ཀྱི་རྭ་རྩེ་སེམས་འཛིན་སོགས་གསུམ། རྩ་དབུ་མ། ནག་པོ་རིམ་བཞི། རིམ་བཞི་ལམ་ལོངས།
བདེ་མཆོག་དཀར་པོའི་ཁྲིད། མ་ཧཱ་མ་ཡའི་སྤྲོས་མེད། དེ་དག་གི་ཁྲིད་ཡིག་མན་ངག་སོགས་ཕྲན་བརྒྱད་ཙམ་གྱི་ལུང་དང་བཅས་པ་རྒྱ་ཆེར་གསན་ནོ།། །།ཆོས་རྗེ་སེམས་དཔའ་ཆེན་པོ་མཁར་ཆེན་བྲག་པ་ནམ་མཁའ་རྒྱལ་མཚན་པའི་དྲུང་ལས།
བདེ་མཆོག་རྡོ་རྗེ་མཁའ་འགྲོ། སངས་རྒྱས་ཐོ། ད་པོ་ཉེར་ལྔ། མཚོ་སྐྱེ་ལུགས་ཀྱི་ཀྱེ་རྡོར་སྐུ་གསུང་ཐུགས་སྙིང་པོ་བཞི། ནག་པོ་ལུགས་ཀྱི་ཀྱེ་རྡོར་བཞི། གུར་རིགས་བསྡུས།
སམ་པུ་ཊཱིའི་ཀྱེ་རྡོར་བཅུ་བདུན་མ། སྒྲོལ་མ་བཅུ་བདུན་མ། རྣམ་འཇོམས་བིར་ལུགས། འཇིགས་བྱེད་རོ་ལངས་བརྒྱད་སྐོར་ཏེ་བླ་མེད་ཀྱི་དཀྱིལ་འཁོར་བཅོ་ལྔའི་དབང། རྣལ་འབྱོར་རྒྱུད་ལ་དཀྱིལ་འཁོར་བཅུ་གཉིས་ཀྱི་དབང་བཀའ།
སྤྱོད་རྒྱུད་ཨ་ར་པ་ཙ་ན་ལྷ་ལྔ། བྱ་རྒྱུད་རིགས་གསུམ་སྤྱི་དང། གདུགས་དཀར་ལྷ་མང། འོད་ཟེར་ཅན་ཉེར་ལྔ་སྟེ་གསུམ་གྱི་དབང་བཀའ་རྣམས་དྲིལ་བས་རྒྱུད་སྡེ་བཞིའི་དབང་བཀའ་སུམ་ཅུ་རྩ་གཅིག་གསན།
རྗེས་གནང་ལ། ཀུ་རུ་ཀུལླེ། བདེ་མཆོག་སྔོན་པོ་ལྷན་སྐྱེས། མི་ཏྲི་མཁའ་སྤྱོད། མྱ་ངན་མེད་པའི་འོད་ཟེར་ཅན། གཙུག་གཏོར་དྲི་མེད་ལྷ་བཅུ་བདུན་

༄༅། ། མ། དྲི་མེད་ལྷ་གཅིག་རྣམས་ཀྱི་རྗེས་གནང། སྒྲུབ་ཐབས་རྒྱ་མཚོའི་དམ་ཚིག་གསུམ་བཀོད་སོགས་རྗེས་གནང་ཉིས་བརྒྱ་ཞེ་བརྒྱད་གཟུངས་ཆོག་རྗེས་གནང་མེད་པ་བརྒྱད་རྣམས་དང། བླ་མ་ཉི་མ་རྒྱལ་མཚན་གྱིས་བྱས་པའི་སྒྲུབ་ཐབས་རྒྱ་མཚོའི་ཡིག་ཆའི་ལུང།
སྒྲོལ་མ་དཀར་མོའི་སྒྲུབ་ཐབས་སོགས་བཞིའི་ལུང་རྣམས་དང། ཆོས་སྐྱོང་གུར་གྱི་མགོན་པོ། ཞལ་བཞི་པ། པུ་ཏྲ་མིང་སྲིད་རྣམས་ཀྱི་རྗེས་གནང། ཞལ་བཞི་པའི་གནད་ཀྱི་ཡིག་ཆུང་བཞི།
ཞལ་གདམས་དྲུག། རྟེན་བཅའ་ཐབས་སོགས་ལྔ། བསྟོད་པ་མི་རྟོག་ལ་སོགས་ལྔ་སྟེ་ཆོས་ཚན་ཉི་ཤུའི་ལུང་དང་བཅས་པ་གསན་ནོ།། །།ཆོས་རྗེ་རྡོ་རྗེ་འཛིན་པ་ཆེན་པོ་ནམ་མཁའ་ཚུལ་ཁྲིམས་པའི་དྲུང་དུ།
དུས་འཁོར་སྡོམ་ཆེན། བདེ་མཆོག་ལ་བ་ས་བཅུ་གསུམ་མ། མཻ་ཏྲི་བཅུ་གསུམ་མ། རྡོ་རྗེ་གདན་བཞིའི་ཡབ་བཀའ། ཡུམ་བཀའ། མི་གཡོ་བླ་མེད། ཕྱག་ན་རྡོ་རྗེ་ཁུང་ཉེར་གཅིག་མ།
སྒོ་དྲུག་གཟུངས་ཆོག་གི་དབང། གཙུག་ཏོར་དྲི་མེད་རྒྱས་འབྲིང་བསྡུས་གསུམ་གྱི་དབང་སྟེ། དབང་བཀའ་བཅུ་གཅིག། གདན་བཞིའི་རྫོགས་རིམ་ཀྱི་སྐོར་སྔོན་འགྲོའི་ཡིག་རྙིང། བ་ལང་རྨིག་ས་ལ་བརྟེན་པའི་མན་ངག་སོགས་ཆོས་ཚན་བཅོ་ལྔ།
མ་ཧཱ་མ་ཡའི་དེ་ཁོ་ན་ཉིད་རྡོ་རྗེ་སེམས་དཔའི་སྒྲུབ་ཐབས་དང། རྫོགས་རིམས་ཞི་

ཞི་བ་བཟང་པོ་དང། ནཱ་རོ་པའི་ལུགས་གཉིས། མི་གཡོ་བླ་མེད་ཀྱི་སྒྲུབ་དཀྱིལ་བླ་ཆེན་གྱིས་མཛད་པ། ཕྱག་རྡོར་གཏུམ་པོ་ཆིག་སྒྲུབ་ཀྱི་ཡིག་ཆ་བླ་ཆེན་གྲགས་རིན་པས་མཛད་པ། གསང་འདུས་རྫོགས་རིམས་བླ་མ་མངོན་ཤེས་ཅན།
བཙུན་མོ་ཅན། ནག་པོ་དམ་ཚིག་རྡོ་རྗེ་གསུམ་གྱི་ཡི་གེ་དང། དེ་གསུམ་ཀ་ལ་རྗེ་འགོས་ཀྱི་ཡིག་ཆ་རེ་དང་བཅས་པའི་ལུང། སྒོ་དྲུག་གཟུངས་ཆོག་གི་དཀྱིལ་ཆོག་ནམ་འོད་པས་མཛད་པ་དང། དྲི་མེད་ཀྱི་དཀྱིལ་ཆོག་བླ་ཆེན་གྲགས་རིན་པས་མཛད་པའི་ལུང་རྣམས་གསན་པར་མཛད་དོ།།
བདེ་ཆེན་འགྱུར་མེད་རྡོ་རྗེའི་ཐུགས་དང་ལྡན་པ། ཆོས་རྗེ་རས་ཆེན་ཟླ་བ་རྒྱལ་མཚན་པ་ལས། ལམ་འབྲས་ཞ་མ་ལུགས་གསན་ཏེ།
དེའི་བྱུང་ཚུལ་དང། ཁྲིད་ཡིག་གོ་བྲག་པས་མཛད་པ། བརྒྱུད་ཆིག་རྒྱུད། སྒྲུབ་པ་ལུང་སྦྱིན་རྣམས་དང། དཔལ་ལྡན་བླ་མའི་པོད་ནག་མར་གྲགས་པའི་གཞུང་ཇི་ལྟ་བ་བཞིན་དཀྲི་བ། གནད་བཅུ་གཅིག། གནད་དྲུག།
དབང་པོ་རབ་འབྲིང་གསུམ་རྣམས་ཀྱི་སྒོ་ནས་དཀྲི་བའི་ཁྲིད་ཡིག། གཞུང་བཤད་མན་ངག་གི་མཛོད་རྣམས་ཀྱི་ལུང་གསན། ལྷན་གཅིག་སྐྱེས་གྲུབ། མར་མེའི་རྩེ་མོ། མཆོད་རྟེན་དྲུང་ཐོབ། ཡན་ལག་དྲུག་པ།
ཕྱག་རྒྱ་ཆེན་པོ་ཡིན་མེད་པ། བསམ་མི་ཁྱབ། གཏུམ་མོ་ལམ་རྫོགས། དཔོན་པོ་བསྲང་བ་རྣམས་ཀྱང་གསན། སྦྱོར་དྲུག་སྐོར་ལ། མན་

༄༅། །ལུང། གུ་རའི་སྦྱོར་དྲུག། ཙ་མི་རྒ་ལོ་ཁང་འཚམས་ནས་བརྒྱུད་པའི་སྦྱོར་དྲུག། རྩ་མིའི་སྦྱོར་དྲུག་འབྲིང་པོ། འཁྲུལ་འཁོར་ཉེར་ལྔ་པ། ནང་གི་ཉི་ཟླ་གཟའ་འཛིན། རྩ་མིའི་སྦྱོར་ཕྲེང་རྩ་འགྲེལ།
ཨ་བྷ་ཡའི་སྦྱོར་དྲུག། འཚལ་པའི་སྦྱོར་དྲུག་ངོ་སྤྲོད། རྗེ་ཡོ་མོས་མཛད་པའི་ངོ་སྤྲོད་གསལ་སྒྲོན་བཞི། ཆོས་རྗེ་ཀུན་སྤངས་པའི་སྦྱོར་དྲུག་གི་ཁྲིད་ཡིག། ཤ་བ་རི་པའི་གཞུང་ཆུང་དེའི་འགྲེལ་པ་ཀུན་སྤངས་པས་མཛད་པ་རྣམས་གསན་ནོ།།
གཞན་ཡང་དུས་འཁོར་གྱི་སྒྲུབ་ཐབས་རྒྱ་གཞུང་གཉིས་དང། ཙེ་ལུ་པའི་སྦྱོར་དྲུག་སོགས་རྒྱ་བོད་ཀྱི་སྦྱོར་དྲུག་མི་འདྲ་བ་བཅུ་གཅིག། ནཱ་རོ་པའི་སྒྲོལ་སྡེ་རྩ་འགྲེལ་སོགས་དང།
དུས་འཁོར་རྒྱ་གཞུང་བོད་གཞུང་འདྲེས་མའི་་་བཅུ་ཙམ་དང། དུས་འཁོར་གྱི་འབྲོ་ལུགས་ཀྱི་སྟོང་ཐུན་འོད་ཟེར་ཕྲེང་བ་རྣམས་གསན། ཡང་རྗེ་བཙུན་རྡོ་རྗེ་རྣལ་འབྱོར་མའི་སིན་དྷུ་རའི་དཀྱིལ་འཁོར་དུ་བྱིན་བརླབས་རིམ་པར་གཞུས་་་་་་་སྙན་རྒྱུད་ཀྱི་བརྒྱུད་པའི་ལོ་རྒྱུས།
བླ་མ་བརྒྱུད་པའི་རྣམ་ཐར་རྡོ་རྗེའི་ཚིག་རྐང་སོགས་ཁྲིད་སྐོར་ཆོས་ཚན་ཉི་ཤུ་རྩ་གསུམ་གྱི་ཁྲིད་ལུང་གསན།
རྗེ་བཙུན་མ་ལྷན་གཅིག་སྐྱེས་པའི་བྱིན་བརླབས་གསན་ཏེ། ནཱ་རོ་ཆོས་དྲུག་གི་གཞུང་ཆུང། ཁྲིད་ཆེན་དྲུག། འཁྲུལ་འཁོར་ལྔ་བཅུ་པ་རྩ་འགྲེལ་སོགས་ཡིག་ཆུང་སྐོར་ཆོས་ཚན་ཉི་ཤུ་རྩ་གཉིས།

བདེ་མཆོག་ལྷན་སྐྱེས་ཀྱི་བྱིན་བརླབས་དབང་བཞི་གསན་ནས། འབར་ར་བའི་མཛད་པའི་ལྷན་ཅིག་སྐྱེས་སྦྱོར་གྱི་ཁྲིད་ཀྱི་སྔོན་འགྲོ། ཁྲིད་ཡིག། རྟོགས་ལྡན་ཟླ་སེང་པས་མཛད་པའི་ཁྲིད་ཀྱི་སྔོན་འགྲོ། དངོས་གཞི་ངོ་སྤྲོད་དང་བཅས་པ།
ཕྱག་རྒྱ་ཆེན་པོ་ལྔ་ལྡན། ཆོས་དྲུག་གི་ཁྲིད་ཡིག་ཆོས་རྗེ་རང་གིས་མཛད་པ། རྗེ་བཙུན་མི་ལས་ཆོས་དྲུག་་་་་་་་ལྷ་ལྔ་ལ་གནང་བའི་དམིགས་སྐོར། ཕྱག་རྒྱ་ཆེན་པོའི་ཁྲིད་ཆོས་རྗེ་རང་གིས་མཛད་པ།
ཕྱག་རྒྱ་ཆེན་པོ་བརྡའི་སྐོར་ལོ་རྒྱུས་སོགས་ལྕེ་སྒོམ་པའི་སྐོར་ཆོས་ཚན། ཕྱག་རྒྱ་ཆེན་པོ་ཡི་གེ་བཞི་པའི་ཁྲིད་ཡིག་གསར་རྙིང་གཉིས། ཕྱག་རྒྱ་ཆེན་པོ་ག་ག་མ་རྣམས་གསན།
དམ་པ་སངས་རྒྱས་ཀྱི་ཆོས། དམ་ཆོས་སྡུག་བསྔལ་ཞི་བྱེད་བརྒྱུད་པ་ཕྱི་མ་སྐོར་་་་་་་་་་་་་་པ་ནས་བརྒྱུད་པའི་སྨོན་ལམ་དག་པའི་ཆོས་སྐོར་བཅོ་ལྔ་སོགས་ཆོས་སྐོར་བདུན་ཅུ་དོན་བརྒྱད་ཀྱི་ཁྲིད་ལུགས།
ཀུན་དགའ་དང་དམ་པ་མཇལ་བའི་ལོ་རྒྱུས་སྐོགས་སོགས་་་་་་་་་་་་དམ་པ་ཆར་ཆེན་ནས་བརྒྱུད་པའི་དམ་པའི་རྣམ་ཐར་སོགས་དབང་བཀའ། རྗེས་གནང་རྒྱུད། གདམས་པ་ཅི་རིགས་པར་འདྲེས་པའི་སྐོར་ཆོས་ཚན་བརྒྱ་ལྷག།
ཞི་བྱེད་རྨའི་་་་་་ཁྲིད་བཅུ་དྲུག་པ་དང། ཞི་བྱེད་སོ་ལུགས་སྐོར་ལ། སོའི་བྱུང་ཚུལ་སོགས་དབུ་བཅད་མའི་བྱིན་བརླབས་དང་བཅས་པ་ཆོས་ཚན་བརྒྱད་དགུ་དང། ཕང་སྤྱོད་ཡུལ་ཟབ་དོན་དང།
སྙན་རྒྱུད་

༄༅ ། །སོགས་ཡུམ་བརྒྱུད་དང་སྲས་བརྒྱུད་དང་བཅས་པ་དང་ཡང་ཁྲོས་ནག་ལྷ་ལྔའི་དབང་བཞི་དང། བྱིན་བརླབས་གསན་ནས། གཅོད་ཀྱི་བཀའ་ཚོམ་་་་་་་་་་་་་་སྐོར་ཆོས་ཚན་ཉེར་བདུན་ཙམ་གསན། ཡང་དམ་ཆོས་རྫོགས་པ་ཆེན་པོ་གསང་སྐོར་རྒྱལ་བ་དགོས་པའི་བརྒྱུད་སོགས་གསུམ་ལྕན་ལས།
མ་སངས་རྒྱས་་་་་་་་་་་སྐོར་ཆོས་ཚན་བཅོ་བརྒྱད་ཙམ་དང། མཁའ་འགྲོ་སྙིང་ཐིག་ཁྲིད་སྐོར་མ་བུ་ལྔ། སྙིང་ཐིག་ཆེན་མོ་སོགས་ཆོས་ཚན་བཅོ་ལྔ་ཙམ།
དེའི་རྒྱབ་ཆོས་་་་་་་་དབང་དང་ལག་ལེན་་་་་་་་་་་་་་་་་་་་་་་

བཅུ་གཅིག་ཞལ་སྒྲུབ་ཐབས་ལུགས་དང། རྒྱལ་པོ་ལུགས་ཀྱི་དབང། རས་ཆུང་ལུགས་ཀྱི་སྤྱན་རས་གཟིགས་དྲན་པ་རྒྱ་མཚོའི་དབང་ལུང། ཁྲོས་ནག་གཏེར་མའི་དབང། དེའི་་་་་་་་་་་་་་་་་་སོགས་ལྔའི་ལུང། ཀརྨ་ལུགས་ཀྱི་རྗེ་བཙུན་ལྷན་སྐྱེས་མ་ལྷ་ལྔའི་དབང།
དེའི་ཕྲིན་ལས་རང་བྱུང་རྡོ་རྗེས་མཛད་པ། ་་་་་་་་་་་་་་་་་་རིགས་ཀྱི་འཇིག་རྟེན་མགོན་པོ་ལྷ་བཅུ་པའི་དབང། རྒྱུད་དང། སྒྲུབ་ཐབས་རྒྱ་གཞུང་གི་ལུང་་་་་་་་་་་་་་་་

༄༅། །པ་རྩེས་པའི་ལུང། འཇམ་དཔལ་ཤེས་རབ་འཁོར་ལོའི་རྗེས་གནང། རྒྱ་གར་གསང་སྤྱོད་ཆུང་བ་རྩ་འགྲེལ། ཤ་བ་རིའི་བརྡའ་རྒྱུད་རྡོ་རྗེའི་རྒྱུད་རྩ་འགྲེལ། རྒོད་ཚངས་པའི་རོ་སྙོམས་སྒང་དྲི་བ། ཚོགས་བདག་དམར་པོའི་རྗེས་གནང།
དེའི་བརྒྱུད་ཡིག་སྐར་ས་སྐྱ་པས་མཛད་པ་ཤས་ཆེ་བའི་ཆོས་ཚན་ཉི་ཤུ་རྩ་བདུན། ལྕེ་སྒོམ་པའི་སྐབས་དོན་གསུམ་པ། པདྨ་དྲ་བའི་སྒྲུབ་དཀྱིལ་རྒྱལ་བ་དཔལ་ཡེ་ཤེས་ཀྱིས་མཛད་པ་བུ་སྟོན་ལོ་ཙཱ་བས་བསྒྱུར་བའི་ལུང།
ཕྱག་རྡོར་གསང་སྒྲུབ། ཁྱུང་གི་དྲག་སྔགས་གཉིས་རྙིང་མ་ལུགས། གསང་འདུས་འཇམ་རྣོར་གྱི་སྒྲུབ་ཐབས་ཀུན་བཟང་ཆེ་ཆུང། གྲོལ་ཐིག། འཇམ་དཔལ་ཞུ་ལུང་རྣམས་ཀྱི་ལུང།
རྣམ་འཇོམས་དཀར་པ་བ་རི་ལུགས་ཀྱི་སྐུ་གསུང་ཐུགས་ཡོངས་སུ་རྫོགས་པའི་དབང་སྐུར་རྒྱས་པ། དེའི་དཀྱིལ་ཆོག་སོགས་ལྔའི་ལུང། གསང་འདུས་ཀྱི་དཀྱིལ་ཆོག་ཉི་ཤུ་པ། ནཱ་རོ་པའི་བརྟག་གཉིས་འགྲེལ་ཆེན།
དུས་ཞབས་སྙན་རྒྱུད། ཉི་ཟླ་སྒྲུབ་པ། ཡེ་ཤེས་སྤྱན་སྒྲུབ། དཔེ་མེད་འཚོའི་སྦྱོར་དྲུག་གི་འགྲེལ་པ་ཉི་མ་དཔལ་ཡེ་ཤེས་ཀྱིས་མཛད་པ། ངོ་སྤྲོད་མཐའ་དྲུག་སྒོ་འབྱེད་ཀུན་སྤངས་པའི་གསུང་ལ་ཤེར་འབུམ་པས་ཟིན་བྲིས་བྱས་པ།
ཕྱག་རྡོར་ཨུ་ཙརྱའི་རྒྱུད། ཨུཥྞི་ཥ་ར་ལུགས་ཀྱི་སྐོར། ཚེ་དབང་གོང་ཁུག་མར་གྲགས་པ་དེའི་ཡིག་ཆ་ཕག་མོ་དམར་ཆུང་མ། ཚེ་རིངས་མས་

རྗེ་བཙུན་མ་དབུལ་བའི་སྲོག་སྙིང་ལས་ཚོགས་་་་་་་རྫོང་པས་བསྒྲིབས་པའི་སྐོར་་་་་་་་་་ཚེ་རིང་་་་་་་་རས་ཆུང་ལུགས་ཀྱི་སྒྲུབ་རྒྱལ་ལ། རྔོགས་པའི་བརྟག་གཉིས་་་་་་་རིན་ཆེན་རྒྱན་འདྲ། ལྕ་སྒོམ་པས་མཛད་པའི་མན་ངག་རིན་དཔུངས།
མགུར་ཆད་ལྟ་མཐའ་སེལ། ཐོག་པ་སྤྱི་འདུས། ཞལ་གདམས་ཉེར་བརྒྱད་པ་རྣམས་ཀྱི་ལུང་མངའ་བདག་ལུགས་ཀྱི་ཡིག་ཆའི་ལུང་དང་བཅས་པ། ཆོས་སྐྱོང་སྐོར་ལ་རྣམ་སྲས་སེར་ཆེན།
དྲག་བྱེད་གསང་སྒྲུབ་སེང་ཞོན་མ། གར་མཁན་འབྲུག་ཞོན་ཞལ་བཅུ་ཕྱག་བཅོ་བརྒྱད་མ། རྣམ་སྲས་ཞི་བ་ལྗང་ཁུ་རྟ་ལ་ཞོན་པ། རྣམ་སྲས་དམར་པོ་གཡས་རལ་གྲི་གཡོན་མི་སྙིང་འཛིན་པ། རྟ་ལ་ཞོན་པ། མདུང་དམར་ཅན་སེང་ཞོན་རྣམས་ཀྱི་རྗེས་གནང་ཡིག་ཆའི་ལུང་དང་བཅས་པ།
ཕྱག་དྲུག་པ་དཀར་པོ་ཡིད་བཞིན་ནོར་བུ་དང་མཆིང་ཁའི་རྗེས་གནང་དང་ལུང། གཞན་ཡང་ཕྱག་དྲུག་པའི་གཏོར་དབང་ཐོ་ཡིག་སྒུབ་ཐབས་སོགས་ཚན་པ་སུམ་ཅུ།
སངས་རྒྱས་སྟོན་པ་ནས་བརྒྱུད་པའི་ལུང། མགོན་པོ་ཕྱག་བཞི་པ་སྒོ་འཚམས་བརྒྱད་ཀྱིས་སྐོར་བའི་དབང་བཀའ། མགོན་པོ་སྟག་ཞོན་གྱི་རྗེས་གནང་དང་དེའི་ཡིག་ཆ། དུར་ཁྲོད་་་་་་་་་་མོའི་རྗེས་གནང་དང་དེའི་སྒྲུབ་ཐབས།
ཆོམ་རྐུན་བཅིང་པ་སོགས་ལས་ཚོགས་རྣམས་ཀྱི་ལུང། གཉན་མགོན་གདོང་གཉན་ཙན་འབུམ་ཕྲག་གསུམ་པའི་ལུགས་ཀྱི་རྗེས་གནང་

༄༅། ། ཀླུ་སྒྲུབ་ཀྱིས་མཛད་པའི་སྒྲུབ་ཐབས་བོད་ཡིག་དང་བཅས་པའི་ལུང་རྣམས་གསན་པར་མཛད་པ་ཡིན་ནོ།། དེ་ལྟར་བདག་ཉིད་ཆེན་པོ་འདི་ཉིད་ཀྱིས་མཁན་པོ་རིན་པོ་ཆེ་འཁྲུལ་ཞིག་ཚུལ་ཁྲིམས་རྒྱལ་མཚན་དཔལ་བཟང་པོའི་ཞལ་སྔ་ནས་བཟུང་སྟེ།
རས་ཆེན་ཟླ་བ་རྒྱལ་མཚན་པའི་བར་དགེ་བའི་བཤེས་གཉེན་མཁས་གྲུབ་དམ་པ་བཅུ་གཉིས་ལས་དགུང་ལོ་བཅོ་ལྔ་ལ་རབ་བྱུང་མཛད་པ་ནས་ལྔ་བཅུ་རྩ་བརྒྱད་ཀྱི་བར་ནོར་བཟང་བཞིན་དུ་ཐེག་པ་ཆེན་པོ་ཐུན་མོང་དང་ཐུན་མོང་མ་ཡིན་པའི་ཆོས་སྐོར་བསམ་གྱིས་མི་ཁྱབ་པ་ཞིག་གསན་ཏེ།
དེ་ཡང་རྡོ་རྗེ་ཕྲེང་བ་དང་ཀྲི་ཡ་ས་མུཙྪ་དང་སྦྱོང་རྒྱུད་དཀྱིལ་འཁོར་བཅུ་གཉིས་ཀྱི་དབང་བཀའ་ལྟ་བུ་རེ་རེ་བགྲངས་པའི་དབང་བཀའ་མི་གཅིག་པ་བརྒྱ་དང་ཉེར་དྲུག།
ལམ་སྐོར་ཆ་ལག་དང་བཅས་པ། ཞི་བྱེད་སྐོར། སྦྱོར་དྲུགས་སྐོར། གསང་འདུས་ནག་ཁྲིད་སྐོར། ནི་གུ་ཕྱག་ཆེན་སྐོས་སོགས་ཁྲིད་ཆན་མང་པོ་ཡོད་རྣམས་རེ་རེར་བགྲངས་པའི་ཁྲིད་བཀའ་སུམ་ཅུ་ཙམ།
སྒྲུབ་ཐབས་རྒྱ་མཚོ་དང་བརྒྱ་རྩ་རེ་རེར་བགྲངས་པའི་རྗེས་གནང་དྲུག་ཅུ། ལུང་བཀའ་དང་བཤད་བཀའ་ཉིས་སྟོང་དགུ་བརྒྱ་བཅུ་གཉིས་ཙམ་གསན་ཏེ།
ཆོས་ཀྱི་བང་མཛོད་ཆེན་པོར་མཛད་དེ། དེ་དག་ནི་གསུང་ཆོས་གསན་པ་སྔ་ཕྱི་ཐམས་ཅད་ཕྱོགས་གཅིག་ཏུ་བྲིས་པ་ཡིན་ནོ།། དེ་ནས་ཐོས་བསམ་

སྒོམ་གསུམ་གྱི་རིམ་པ་ལ་བརྟེན་ནས་ཐུགས་སྦྱངས་ཞིང་ཤིང་བསམ་འབྱུང་གི་རིག་པས་ངེས་པར་མཛད་པ་དང། སྒྲུབ་པ་དང་གསན་དོན་སྔ་ཕྱི་མཛད་པ་རྣམས་རིམ་པ་བཞིན་དུ་བསྟན་པར་བྱ་བ་ལས། སྦྱངས་པ་མཛད་ཚུལ་ནི་དགུང་ལོ་བཅུ་དགུ་པ་ལ་ངོར་དུ་ཕྱག་ཕེབས་རྗེས།
རྡོ་རྗེ་འཆང་ཆེན་པོ་ཀུན་དགའ་བཟང་པོའི་དྲུང་དུ་བྱོན་ཏེ། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གཞུང་ཤིང་གཞུང་བཤད་དང་བཅས་པ་དང། དཔལ་གསང་བ་འདུས་པའི་བཤད་པ་ཤིན་ཏུ་རྒྱས་པར་གསན།
དེ་དུས་སྔར་གསང་འདུས་ལ་འདྲིས་པར་བྱ་བའི་སྟོབས་ཀྱིས་ཐུགས་བསྐྱེད་ཆེ་བར་བྱུང་གསུངས། ཆོས་རྗེ་རྡོ་རྗེ་འཆང་ཞི་བར་གཤེགས་ཚུལ་བསྟན་རྗེས། རྗེ་འཁོར་ལོ་སྡོམ་པ་མུས་ཆེན་ཁྲི་ཐོག་ཏུ་ཕེབས་ཏེ།
བཞུགས་རིང་ལ་གསུང་ངག་ལམ་འབྲས་སོགས་ཁྲིད་སྐོར་ཀྱེ་རྡོ་རྗེ་རྒྱུད་གསུམ། སྦྱོང་རྒྱུད་སོགས་རྒྱུད་དང་རྒྱ་གཞུང་རབ་ཏུ་མང་པོའི་བཤད་པ་རྒྱ་ཆེ་བ་གསན།
ལྷག་པར་དེ་ཉིས་ལ་བདེ་མཆོག་རྩ་རྒྱུད་ཀྱི་བཤད་པ་གསན་པའི་དུས་སུ་རྗེ་རིན་པོ་ཆེ་ཆོས་ཁྲིའི་སྟེང་ན་བཞུགས་པ་དེ་འཁོར་ལོ་སྡོམ་པ་ཞལ་བཞི་ཕྱག་བཅུ་གཉིས་པར་གཟིགས་པ་ཆོས་མཐུན་གཅིག་གི་བར་བྱུང།
སང་ནང་སར་ནས་མིག་གཙུམ་པའི་བར་ལ་ཁར་སང་གི་གསལ་སྣང་དེ་བྱུང་ནའང་དངོས་སུ་གཟིགས་པའི་ཚེ་དབུ་སྐྱ་རིལ་ལེ་བའི་རྣམ་པ་ལས་མ་བྱུང་གསུང། དེ་ནས་རྗེ་འདི་ལ་དཔལ་འཁོར་ལོ་སྡོམ་པ་དངོས་སུ་འདུ་ཤེས་པའི་

༄༅། །མོས་གུས་རྒྱུན་ཆད་མེད་པ་མངའ་བས་འཕྲལ་ཡང་རྗེ་འཁོར་ལོ་སྡོམ་པ་ཟེར་བའི་རྒྱུ་མཚན་ཡང་དེ་ཡིན་ཅིང་བླ་མ་རྣམས་ཀྱི་སྐུ་འདྲ་ཐུགས་དམ་བྲིས་སྐུ་བཞེངས་པའི་དུས་སུ་ཡང་རྗེ་འདིའི་སྐུ་འདྲ་འཁོར་ལོ་སྡོམ་པ་ཉིད་བཞེངས་གསུངས།
དེ་དང་དུས་མཉམ་དུ་མཁས་པའི་དབང་ཕྱུག་དམ་པ་གུང་ཤེས་རབ་བཟང་པོའི་དྲུང་དུ་ཡང་དཔལ་ལྡན་ས་སྐྱ་པས་བདག་མཛད་པའི་དཀྱིལ་འཁོར་ཆེ་བ་མཁའ་འགྲོ་རྒྱ་མཚོ་ནས་ཆུང་བ་རྡོ་རྗེ་རྣམ་འཇོམས་ཡན་གྱི་ཕྱག་ལེན་ཕྲ་ཞིབ་རྣམས་དང།
སྦྱོང་རྒྱུད་མ་ཧཱ་མ་ཡ་སོགས་རྒྱུད་སྐོར་ཚར་གསུམ་རབ་་་་་་བཤད་པ་ཚར་བཞིས་ཐོག་དྲངས་ཀྱེ་རྡོར་རྣམ་བཤད། གཤེད་དམར་ལྷ་ལྔ་སོགས་ཀྱི་གཞུང་སྐོར་སོགས་བཤད་བཀའ་བསམ་གྱིས་མི་ཁྱབ་པ་གསན།
མདོར་ན་སྔར་ཆོས་ཀྱི་རྣམ་གྲངས་གསན་པའི་སྐབས་སུ་བཤད་པ་ལྟར་རྒྱུད་གཞུང་མན་ངག་གི་བཤད་བཀའ་སོགས་རྣམ་གྲངས་དེ་ཙམ་ལ་སྦྱངས་པ་མཛད་དེ། དུས་ཕྱིས་དབང་བཀའ་བཤད་བཀའ་མན་ངག་སོགས་འཕྲལ་དུ་གང་མཛད་པ་དཔེ་གཟིགས་པ་སོགས་མི་དགོས་པའི་རྒྱུ་མཚན་འདིས་ཤེས་སོ།།
གང་གང་ཚོགས་མི་ཤེལ་རྒྱ་པ་བསགས་བསྟན་འཛིན་སྐྱེས་མཆོག་ཁྱད་པར་ཅན།། དེ་དག་འབད་མེད་ལྷུན་གྱིས་གྲུབ་པར་སྐལ་བཟང་གདུལ་བྱའི་པད་མོའི་ཚལ།།
རྣམ་པར་རྒྱས་དང་ལོག་སྨྲའི་ཀུ་མུད་ཟུམ་པར་བྱེད་ཅིང་ཐུབ་པའི་བསྟན།། ཉིན་མོར་

མཛད་པ་དམ་པ་རྣམས་ཀྱི་རང་བཞིན་འདི་ནི་ངོ་མཚར་རྨད།། ཅེས་བྱ་བ་བར་སྐབས་ཀྱི་ཚིགས་སུ་བཅད་པའོ།། ཐམས་ཅད་མཁྱེན་པ་བུ་སྟོན་ལོ་ཙཱ་བ་ཆེན་པོ་ནས་བརྒྱུད་པའི་ཆོས་སྐོར་དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་བཀའ།
དཔལ་འདུས་པ་རྩ་རྒྱུད་ཀྱི་བཤད་བཀའ། འགྲེལ་པ་སྒྲོན་གསལ་མཐའ་དྲུག་རབ་གསལ་དང་སྦྱར་ནས་མཛད་པ་དང། བདེ་མཆོག་རྩ་རྒྱུད་དང་རྣལ་འབྱོར་མ་ཀུན་སྤྱོད་ཀྱི་བཤད་བཀའ། སམ་པུ་བིའི་རྒྱུད་ཆེན་པོའི་བཤད་བཀའ།
རྣལ་འབྱོར་གྱི་རྒྱུད་དེ་ཉིད་བསྡུས་པའི་བཤད་བཀའ། རྣལ་འབྱོར་རྒྱུད་ཀྱི་འགྲེལ་པ་ཕལ་ཆེར་གྱི་ལུང་རྣམས་ཆོས་རྗེ་རིན་པོ་ཆེ་འཁྲུལ་ཞིག་ཚུལ་ཁྲིམས་རྒྱལ་མཚན་པའི་དྲུང་དུ་གསན་པ་ཡིན་གསུང།
གཞན་ཡང་ཆོས་རྗེ་མཁར་ཆེན་གྲགས་པ་ནམ་མཁའ་རྒྱན་པ་དང། ཆོས་རྗེ་རི་ཁྲོད་དགའ་ལྡན་པ་ནམ་མཁའ་ཚུལ་ཁྲིམས་སོགས་ལ་གསན་པའི་ཆོས་སྐོར་རྣམས་ལ་ཡང་རང་རང་གི་ཕྱག་ལེན་མཛད་ཚུལ་དགོས་འཕྲག་འཕྲལ་དུ་མཐའ་དཔྱད་ཏེ་དེ་ཤིན་ཏུ་ངེས་པར་མཛད་གསུང།
དེ་དག་ནི་གཙོ་བོར་བསམ་བྱུང་གི་ཤེས་རབ་ཀྱིས་ལེགས་པར་དཔྱད་དེ་རྣམ་པར་ངེས་པའི་མཁྱེན་རབ་ཀྱི་རིན་པོ་ཆེ་དྲི་མ་མེད་པར་སྦྱངས་པའི་ཚུལ་བསྟན་པའི་སྐབས་སུ་རིག་པར་བྱའོ།།
དེ་ནས་ཐུགས་དམ་བསྙེན་པ་དང་སྒྲུབ་པ་མཛད་ཚུལ་ནི། ཐོག་མར་རབ་ཏུ་མ་བྱོན་བྱུང་གོང་དགུང་ལོ་བཅུ་གཅིག་པའི་ཐོག་ཏུ་གཤེད་དམར་ལྷ་ལྔའི་གྲངས་བསྙེན་ཚང་བ་ཡོངས་རྫོགས་མཛད་ཅིང་།

༄༅། ། དགུང་ལོ་བཅུ་དྲུག་གི་སྟེང་དུ་རྡོ་རྗེ་འཇིགས་བྱེད་ཀྱི་བསྙེན་པ་བསྒྲུབ་པ་བདག་འཇུག་དང་བཅས་པ་དང། བཅོམ་ལྡན་འདས་རྡོ་རྗེ་དབྱིངས་ཀྱི་བསྙེན་པ་རྒྱས་འབྲིང་བསྡུས་གསུམ་དུ་གསུངས་པ་ལས།
བསྡུས་པ་རྣལ་འབྱོར་ཆེན་པོ་བདག་རྫོགས་མཛད་དེ། གཙོ་བོ་རྣམ་པར་སྣང་མཛད་ནས། རྡོ་རྗེ་འབེབས་པའི་དར་ལྷ་སོ་སོ་ལ་བསྙེན་པ་རང་སྔགས་འབུམ་ཕྲག་བཞི་བཞི་དགོས་པར་གསུངས་པ་ཁ་སྐོང་གི་སྦྱིན་སྲེག་དང་བཅས་པ་དང།
འཁོར་ལོས་སྒྱུར་བའི་ཉེ་བསྙེན་ཇི་ལྟར་བཤད་པ་བཞིན་དུ་གྲུབ་པར་མཛད་་་་་་་་་་་་་་་་་་་་་ཅིང་ཤུགས་ཆེ་བས་བརྒྱུད་སྡེ་བཞི་ཀའི་དབང་ཀ་བཀའ་སོགས་བྱེད་པའི་འདུན་པ་བྱས་ཏེ། དཀྱིལ་འཁོར་སོ་སོའི་བསྙེན་པ་་་་་་་་་་་་་་་་་་་་་་་་མདུན་པ་བཏང།
མ་རྒྱུད་ལ་ཡང་གསང་འདུས་འཕགས་ལུགས། གཤེད་དམར་ལྷ་ལྔ། རྡོ་རྗེ་འཇིགས་བྱེད་རྣམས་དང། ་་་་་་་་་་། ་་་་་་མ་རྡོར་དབྱིངས།
བྱ་རྒྱུད་ལ་རྡོ་རྗེའི་རིགས་ཀྱི་་་་་་་་་་་་་་་་་་་་་་་། རྣམས་ལ་བསྙེན་པ་ཁ་སྐོང་སྦྱིན་སྲེག་་་་་་་་་་་་་་་་་་་་་་་་་་

་་་་་་་་་་་་གཡེང་སྟེ་མ་གྲུབ་་གསུང། ཐུགས་དམ་མཚན་མེད་ཀྱི་སྐོར་ནི། ཐོག་མར་ཆོས་རྗེ་ཡེ་ཤེས་རྒྱ་མཚོ་བ་ལ་གསང་འདུས་དམར་ཁྲིད་གསན་པའི་དུས། དེ་ཁོ་ན་ཉིད་ཀྱི་་་་་་་་་་ལ་ངེས་ཤེས་ཙམ་མ་བྱུང་ནའང།
ཕྱི་རོལ་གྱི་སྣང་བ་སྒྱུ་མར་ཤར་ཏེ་ཁང་ཁྱིམ་སོགས་ལ་ཐོགས་པ་མ་ཡོང་སྙམ་པ་དང། རྨི་ལམ་ཕལ་ཆེར་ཟིན་་་་་་་་་་པའི་དུས་སུའང་རྨི་ལམ་བཟུང་སྟེ་དགའ་ལྡན་དུ་བྱམས་པ་དང་་རྒྱལ་བ་རབ་གསལ་གཉིས་ཀྱི་དྲུང་དུ་མདོ་རྒྱུད་ཀྱི་ཆོས་ཀྱི་དྲི་གཏུགས་བྱས་པའི་གྲུབ་མཐའ་ཐུན་་་་་་་་་་་་་་་་་་་་་ཆོས་རྗེ་ཡེ་ཤེས་རྒྱ་མཚོ་བ་སྒོ་རིར་བཞུགས་པའི་དྲུང་དུ་ཡང་རྨི་ལམ་བཟུང་ཕྱིན་ཏེ་ཡ་གའི་དྲི་བཏུགས་དང།
་་་་་་་་་་་་་་་་་་་་་་ཆོས་རྗེ་རི་ཕུག་ཏུ་ཕེབས་དུས་བསྟོད་དབྱངས་ཞུ་དག་བྱས་པས་རྨི་ལམ་གྱི་དེ་ཁོ་ནར་བྱུང། ཆོས་རྗེའི་གསུང་གིས་ཁྱེད་ལ་རྨི་ལམ་་་་་་་་་་་་པའི་ཞལ་བསྐུར་ཡང་གསུང།
འདིའི་སྐབས་ཞིག་ཤིག་ཏུ་སྐུ་ཁམས་ཅུང་ཟད་བསྙེལ་བའི་རྣམ་པས་་་་་་་་་་་་་་་་་་་་་མནལ་ལམ་དུ་་་་་་་་བཤེས་ཆེན་པོ་འཁོར་མང་པོ་ཡོད་པ་ཞིག་འབྱོན་པ་ཡིན་ཟེར་བའི་གཞི་ལན་གྲབས་གཤམས་་་་་་་་་་

༄༅། ། རྣམས་བྱུང་བ་དང། བུད་མེད་ཞིག་གི་ཕྱག་ཏུ་སིམ་སྙན་གཏད་ནས། ཆོས་སྐྱོང་གི་བསྐུལ་གྱིས་ཟེར་བྱུང་བས། སིལ་སྙན་ཕྱག་གིས་དཀྲོལ་ཞིང་བསྐུལ་མང་པོ་མཛད་པས། མགོན་པོ་ཆུང་བའི་རྣམ་འཕྲུལ་སྐུ་མདོག་སྔོན་པོ་གཡས་རལ་གྲི་དང་གཞོན་གཡོན་ཞགས་པ་བསྣམས་པ་ཞིག་རྔམ་ཞིང་བྱུང་བས་དེ་རྣམས་འཁོར་བཅས་སྔངས་ཤིང་བྲོས།
ཁྱད་པར་གཙོ་བོ་དེའི་སྐྱེ་ནས་ཞགས་པས་བཅིངས། གསོད་པ་ཡིན་ཟེར་བྱུང་བ་ལ་བར་མཛད་པས་མ་ཤི་ཙམ་ལ་བཏང་བ་ཞིག་མནལ་ལམ་དུ་བྱུང་བས།
མནལ་སད་མ་ཐག་སྐུ་ལས་ཀྱི་འབྲུམ་བུ་ཐམས་ཅད་སངས་་་་་་་པས་དངས་པ་ཞིག་བྱུང་བས། དེ་ནས་བརྩམས་ཏེ་མགོན་པོ་ཆུང་པ་ལ་གཏང་རག་གི་ཚུལ་དུ་ཚེས་བརྒྱད་ཀྱི་དུས་གཏོར་འཆག་མེད་གནང་བ་ཡིན་ནོ།།
དངོས་གཞི་སྒྲུབ་པ་མཛད་ཚུལ་ནི། དགུང་ལོ་ཉེར་གསུམ་པ་སྟག་ལོ་ལ་སྔོན་རྒྱལ་བ་ཀ་བྲག་པའི་སློབ་མ་ཚེའི་རིགས་འཛིན་བསྙེན་ཏེ་ད་ལྟ་ཡང་བཞུགས་པའི་རྟེན་མ་ཇོ་ཡོད་པ་ཅིག་དང།
སྐད་གཉིས་སྨྲ་བ་ཆེན་པོ་ཐར་པ་ལོ་ཙཱ་བ་ཉི་མ་རྒྱལ་མཚན་དཔལ་བཟང་པོ་དང། གྲུབ་ཆེན་ཨུ་རྒྱན་པའི་སློབ་མ་རྟོགས་ལྡན་ཟླ་བ་སེང་གེ་ལ་སོགས་པས་སྒྲུབ་པ་མཛད་ཅིང་བྱིན་གྱིས་བརླབས་པའི་གནས་སྨོན་མཁར་རྫོང་དུ།
ཐར་ལོའི་གཟིམ་ཁང་སྤེའུ་ལ་རྗེ་ཉིད་གཅིག་པུ་བཞུགས་ཤིང། དེའི་འོག་གི་འདུ་ཁང་གི་སར་

རྗེ་ས་ཆེན་གྱི་སློབ་མ་བྱང་ཆུབ་སེམས་དཔའ་སྟག་གི་སྐྱེ་བར་བརྩི་བ། ཆོས་རྗེ་རི་ཁྲིད་པ་སངས་རྒྱས་དཔལ་པ་དཔོན་སློབ་གཉིས་ཀྱིས་བཞུགས། ཞབས་སྟོག་ཏོག་ཉེ་གནས་དཔལ་ལེགས་ཀྱིས་བྱས་ཤིང། དགུང་ལོ་ཉེར་གསུམ་པ་སྟག་གི་ལོ་ནས།
ཉེར་ལྔ་པ་འབྲུག་གི་ལོ་རྫོགས་པ་སྟེ་ལོ་གསུམ་གྱི་བར་ལ་ཐུགས་དམ་སྒྲུབ་པ་ཁོ་ན་མཛད་དེ། གཙོ་བོ་་་་་་་་་་ཁོ་ན་སྒོམ་ནའང་ནུས་པ་ཤེད་ཞན་པ་སོགས་ཀྱི་མཐུས། རྩ་རླུང་གི་ནུས་པ་ཆེན་པོ་ནི་མ་བྱུང།
རྒྱལ་བ་མུས་ཆེན་གྱིས་འཁོར་འདས་དབྱེར་མེད་ལྟ་བ་ངོ་སྤྲད་པ་ངོར་དུ་སྡོད་དུས་ནས་བློ་ཡུལ་དུ་བདེ་མོ་ཡོད་པའི་སྟོབས་ཀྱིས་ལྟ་བ་ལ་བོགས་ཆེན་པོ་བྱང་ཞིང། སྔར་གསང་འདུས་རིམ་ལྔ་སོགས་ཞུས་པའི་འབྲས་བུས་རྨི་ལམ་འཛིན་པ་སྤྲུལ་བསྒྱུར་སོགས་དང།
གཉིད་འོད་གསལ་དུ་འཆར་བ་སོགས་ལ་དཀའ་ཚེགས་མི་དགོས་པ་དུས་རྒྱུན་དུ་ཡོང་བ་བྱུང་ཞིང་དེ་ནས་བཟུང་སྟེ་དུས་ཕྱིས་གཡེང་བ་ཆེན་པོ་རང་མ་བྱུང་གི་བར་ལ་ཆོས་བཤད་པ་དང་དབང་བཀའ་བྱེད་པ་སོགས་ཐམས་ཅད་ལྟ་བ་ཁོ་ནའི་སྟེང་ནས་སྒྲ་དག་སྟོང་དུ་བྱེད་ཐུབ་པ་ཙམ་ཡོད་ནའང་དིང་སང་གཡེང་བ་ཤིན་ཏུ་ཆེ་བས་དེ་ཇི་ལྟ་བ་བཞིན་མི་ཡོང་བ་འདུག་གསུངས།
རང་རེས་གཏོར་མ་ལ་ཆག་ཙམ་མ་གཏོགས་བསྙེན་སྒྲུབ་ཆེར་མ་བྱས་ནའང་ཆོས་སྐྱོང་རྣམས་ཀྱིས་རྩིས་ཆེན་པོ་བྱས་ཏེ། ལན་ཅིག་གི་ཚེ་རླུང་རྒྱས་པའི་སྟོབས་ཀྱིས་གཡལ་བྱུང་བས་མ་ལེ་བུད་

༄༅། ། དེ། ཞག་གཉིས་ཀྱི་བར་དུ་ཐབས་ལོ་བྱས་ནའང་མ་ཆུད། གཞིས་ཀ་གནས་གསར་ན་ལྷ་རྗེ་ཡོན་ཏན་ཟེར་བ་ཡོད་པས་འབོད་དུ་ཉེ་གནས་ནམ་ལངས་ལ་གཏོང་རྩིས་བྱས་པའི་ཐོ་རངས་རྨི་ལམ་དུ་མི་ནག་པོ་དུང་ལོང་ཅན་ཅིག་བྱུང་ནས་མ་ལེ་ངས་འཇུག་པ་ཡིན་ཟེར་ནས་བཅུག་པའི་རྨི་ལམ་བུང་བས།
གཉིད་སད་པ་ན་མ་ལེ་ཆུག་ན་ལྷ་རྗེ་འབོད་དགོས་པ་མ་བྱུང་གསུང། གཞན་ཡང་འདིའི་དུས་ཆོས་སྐྱོང་ས་སྐྱའི་གུར་མགོན། རྒྱལ་པོ་ཆེན་པོ་རྣམ་ཐོས་སྲས།
དཔལ་མགོན་ཞལ་བཞི་པ། ཞ་ལུའི་ལྷ་མོ་རབ་བརྟན་ལ་སོགས་ཆོས་སྐྱོང་རྣམས་ཀྱིས་མ་འོངས་མ་འོངས་པ་ན་གནས་གཞི་ཆོས་འཁོར་སོགས་འཛིན་དགོས་ཞེས་པ་དང། གནོད་བྱེད་བྱུང་ན་དེ་རང་རྣམས་དངོས་སུ་འོང་ནས་ཕྲིན་ལས་སྒྲུབ།
ཁྱེད་རང་ལ་གནོད་བྱེད་བྱུང་ན་མ་གཏོགས་ཁྱེད་རང་གིས་གཏོར་མ་ལག་ཏུ་བླངས་ནས་རྒྱབ་ན་ཧ་ཅང་སྡིག་ཆེ་ཞིང་སེམས་བསྐྱེད་ལ་གནོད་པས་མ་བྱེད་ཟེར་བ་སོགས་ཆོས་སྐྱོང་གི་རྣམ་འཕྲུལ་ཟ་ཟི་མང་པོ་བྱུང་ཞིང་རྨི་ལམ་བཟུང་སྟེ་ས་སྐྱའི་གམ་རུམ་ལ་མཇལ་དུ་ཕྱིན་པས་མགོན་པོ་སྐུ་མདོག་དཀར་པོ་ཞིག་དང་མཇལ་བ་རྨི་ཞིང།
ཕྱིས་སྐུ་མདོག་ནག་པོ་ཤིན་ཏུ་འཇིགས་པ་ལ་གཏོར་མ་དངོས་སུ་ཕུལ་བའི་རྨི་ལམ་ཡང་བྱུང་གསུངས།
དེ་ལྟར་བསྟན་པའི་སྙིང་པོ་སྒྲུབ་པའི་བཅུད།། འཆི་མེད་བདུད་རྩི་མཁྱེན་བརྩེ་བལྟམ་པའི་ཚུལ།། དབེན་པ་

བསྟེན་པའི་ཆེ་པ་་་མ་དང།། ཡི་དམ་མཁའ་འགྲོ་ཆོས་སྐྱོང་དུ་ཡིས།། ལུང་བསྟན་དབུགས་དབྱུང་བརྙེས་ཤིང་བྱིན་གྱིས་བརླབས།། ལུང་རྟོགས་བསྟན་པ་སྤེལ་བའི་རྟེན་འབྲེལ་འགྲིག།། ཟབ་དོན་རྒྱལ་བའི་དགོངས་པ་ཇི་བཞིན་མཁྱེན།།
ཐུགས་རྗེ་ཚད་མེད་སེམས་ཅན་ཁམས་ཀུན་ཁྱབ།། ཅེས་བརྗོད་དོ།། གཞན་ཕན་ཕྲིན་ལས་མཛད་ཚུལ་ནི། གདུལ་བྱའི་ངོར་མངོན་པ་ཙམ་ལས་གཙོ་བོར་བཞག་གི། གཞན་དུ་ན་སྐྱེས་བུ་དམ་པ་རྣམས་གཞན་ཕན་མི་མཛད་པའི་སྐབས་མེད་དེ།
སངས་རྒྱས་རྣམས་ཀྱི་གཡོ་བ་ནི།། རྒྱུ་མེད་འགལ་ཡང་ཡོད་མིན་ཏེ།། དབུགས་ཀྱང་སེམས་ཅན་རྣམས་ལ་ནི།། སྨན་སླད་ཁོ་ནར་ཡང་དག་འབྱུང།། ཞེས་འཕགས་པ་ལྷའི་ཞལ་སྔ་ནས་གསུངས་པ་ལྟར་རོ།།
དེ་ལྟར་ན་རྗེ་འདི་ཉིད་དགུང་ལོ་བཅོ་ལྔ་པ་ལ་རབ་བྱུང་མཛད་རྗེས་ནས་སྔར་བཤད་པ་ལྟར། ཆོས་རྗེ་རིན་པོ་ཆེ་དཔལ་གྲུབ་པ་ལས་བཅོམ་ལྡན་འདས་རྡོ་རྗེ་དབྱིངས་ཀྱི་ཕྱག་ལེནན་ཕྱག་ཁྲིད་ཤིན་ཏུ་ངེས་པར་གསན་པའི་རྗེས་ཐོག་དེ་ཉིད་ལ།
རྙིང་མ་བ་བླ་མ་གཙུག་ཏོར་བའི་བུ་དགེ་བཤེས་ཚེ་བརྟན་དཔལ་རྒྱལ་ཞེས་བྱ་བ་རྡོར་དབྱིངས་ཀྱི་ཚིག་རིས་བྱང་པོ་བློ་ལ་ཡོད་ཀྱང་མཛུབ་ཁྲིད་ལ་སོང་བ་ཅིག་ལ་རྡོར་དབྱིངས་ཀྱི་མཛུབ་ཁྲིད་ཡོངས་སུ་རྫོགས་པ་མཛད།
རྟ་ལོ་དེ་ཉིད་ཀྱི་དབྱར་དུས་སུ། ཕྱིས་སུ་ཀུན་མཁྱེན་ཚུལ་ཁྲིམས་རྒྱལ་

༄༅། ། མཚན་པའི་གཟིམ་དཔོན་མཛད་ཅིང། བཀྲ་ཤིས་རྫོང་ཁ་བ་སོགས་ཀྱི་བླ་མར་གྱུར་པའི་གཟིམ་དཔོན་བྱང་ཆུབ་ཆོས་ལྡན་པ་ཞེས་བྱ་བ་སྔར་ཕར་ཕྱིན་གྱི་ཆོས་སྐད་ཆད་སླ་ཙམ་ཅིག་པ་རྡོར་དབྱིངས་སློབ་པ་ཡིན་ཟེར་བ་དང།
དཀོན་མཆོག་གྲགས་ཞེས་བྱ་བ་དང། རིན་ཆེན་དཀོན་མཆོག་ཅེས་བྱ་བ་སྟེ་མཚན་ཉིད་པ་གསུམ་གྱི་རྡོར་དབྱིངས་སློབ་པའི་མཛུབ་ཁྲིད་གནང་བ་དང། དགུང་ལོ་བཅུ་དྲུག་པ་ལུག་ལོ་དབྱར་རྡོ་རྗེ་འཇིགས་བྱེད་ཀྱི་རྡུལ་ཚོན་གྱི་དཀྱིལ་འཁོར་བཞེངས་ཏེ།
སྒྲུབ་མཆོད་མང་དུ་མཛད་པའི་་་་་བུ་ལ་སྟོད་ལྷོ་པ་དགེ་བཤེས་འོད་ཟེར་དཔལ་ཞེས་བྱ་བས་ལྷན་དུ་སྐྱེད་་་་་རྡོ་རྗེ་འཇིགས་བྱེད་ཀྱི་དཀྱིལ་འཁོར་གྱི་དབང་བཀའ་གནང།
དགུང་ལོ་བཅུ་བདུན་པ་སྤྲེ་སྤྲེལ་ལོ་དབྱར་སྟོད་འབྲང་རྒྱབ་ཞེས་བྱ་བར་ཆོས་བར་ལ་བྱོན་དུས། སྔར་གྱི་གྲྭ་ས་གཟིགས་་་་་་་་་ཆོས་ལྡན་སོགས་བདུན་ལ་རྡོར་དབྱིངས་ཀྱི་དབང་བཀའ་མཛད།
དགུང་ལོ་བཅོ་བརྒྱད་པ་བྱ་ལོ་དཔྱིད་བླ་ལ་ཉི་མ་གྲགས་པ་སོགས་འགའ་ཞིག་ལ་རྡོ་རྗེ་དབྱིངས་ཀྱི་བཤད་བཀའ་གནང། ཁྱར་པོ་དབང་ལྡན་ཆོས་འཁོར་ནས་སློབ་དཔོན་ཚེ་བརྟན་པ་དཔོན་སློབ་རྣམས་དང།
ད་ལྟའི་ཐུན་དཔོན་གྲུབ་པ་སོགས་བྱུང་ནས་དཔལ་མཆོག་རིགས་བསྡུས་ཀྱི་དབང་བཀའ་ཚར་གཉིས། རྣམ་སྣང་མངོན་བྱང་དང་འཆི་བདག་འཇོམས་པ་གཉིས་ཚར་རེ་མཛད་ཅིང། དེ་རྗེས་སྟོན་ཀ་དཔོན་པོ་དཀོན་མཆོག་རྒྱལ་པོ་དང།
སློབ་དཔོན་བྱང་ཆུབ་

བཀྲ་ཤིས་པ་སོགས་ལ་གསང་འདུས་མི་སྐྱོད་རྡོ་རྗེའི་དབང་བསྐུར་མཛད་པ་ནས་གཞན་ཕན་གྱི་མགོན་ག་སྐྱབ་པ་ཡིན་ནོ། དགུང་ལོ་བཅུ་དགུ་པ་ལ་ངོར་ཨེ་ཝཾ་ཆོས་ལྡན་དུ། ཆོས་རྗེ་རྡོ་རྗེ་འཆང་ཆེན་པོའི་དྲུང་དུ་དབྱར་པོ་གསུང་ངག་ལམ་འབྲས་གསན་པ་དང།
རྒྱལ་བ་མུས་ཆེན་པའི་དྲུང་དུ་རྒྱུད་འབུམ་ཡོངས་སུ་རྫོགས་པའི་ལུང་གསན་པ་སོགས་མཛད་པའི་ཚེ། ལུས་བདེ་བ་ཅན་པ་སློབ་དཔོན་རིན་པོ་ཆེ་བླ་རིན་པ་ཞེས་བྱ་བ།
དུས་ཕྱིས་བདག་ཆེན་རིན་པོ་ཆེ་བློ་གྲོས་པ་དང། རབ་འབྱམས་བསྟན་པ་ཉི་མ་སངས་རྒྱས་འཕེལ་བ་དང། ཆོས་རྗེ་ཀུན་མཁྱེན་གོ་རམས་པ་ལ་སོགས་པའི་བླ་མ་མཛད་པ་དེ་དང། དགེ་སློང་རྡོ་རྗེ་རྒྱལ་མཚན་པ་ཞེས་བྱ་བ་ལ་སོགས་པ་མུས་པའི་གྲྭ་པ་མང་པོ་དང།
མངའ་རིས་པ། ཁམས་པ་གཟི། ཉག་རེ་ཟིལ་ནོན་པ། ལྷོ་པ་སོགས་གྲྭ་པ་མང་པོ་ལ་རྡོར་དབྱིངས། གཟུངས་གྲྭ་ལྔ། ཀྱེ་རྡོར་འགྲེལ་པ་ལུགས་སོགས་མང་པོ་དང།
ཁྱད་པར་དུ་ལྷོ་པ་སྟག་རོང་ཚ་བ་མང་པོ་ལ་མི་འཁྲུགས་པ་དང། འཆི་བདག་འཇོམས་པ་བུ་ལུགས་ལ་མི་འཆི་གཉིས་ཞེས་བརྡའ་ཆད་བྱས་ནས། གཤིན་གསོན་གྱིས་གྱི་དོན་བྱེད་པ་ཞིག་ཡོད་ཚོད་འདུག་པ་བཞིན་དེ་གཉིས་ཀྱི་དབང་བཀའ་མང་རབ་མཛད།
དེའི་ཞོར་ལ་གཞན་ཡང་གནང་དགོས་བྱུང་བས། ངོར་དུ་བཞུགས་རིང་སྔ་ཏིང་དྲིལ་བས་མི་འཆི་གཉིས་ཀྱི་དབང་བཀའ་ཚར་བརྒྱ་དང་གཉིས་གནང་དགོས་བྱུང།

༄༅། ། གཞན་ཡང་རྣམ་སྲས་རྗེས་གནང་སོགས་དུ་མ་མཛད། དེ་ནས་གླང་ལོ་ལ་རི་ཕུག་ཏུ་བཞུགས་དུས་མཁས་པའི་དབང་པོ་ཞང་རུ་བས་བཀའ་ཤོག་གནང། ནང་བ་རིས་པ་དབོན་པོ་ཉི་མ་སྙིང་པོ་སོགས་དཔོན་་་་་་་་་་་་གསུམ་ལ་རྡོ་རྗེ་རྩེ་མོའི་དབང་བཀའ་གྱིས་གསུངས་པའི་ཞལ་ཏ་ཕེབས་པ་ལ་བརྟེན་རྩེ་མོ་རིགས་བསྡུས་ཀྱི་དབང་གནང།
དེའི་འཕྲོ་མ་གཞི་བ་རྣམས་ལ་ཡང་ཡོ་གའི་དབང་བཀའ་ཡང་རབ་དང། ཕོག་ཊཱིཀ་ཆེན་མོའི་བཤད་པ་ཡང་གནང།
སྟག་མོ་ནས་འབྲུག་ལོ་རྫོགས་་་་་་་་་་་་་་་་་

་་་་་་་་་་་་་་་ངེས་ཤེས་ཆེན་པོ་སྐྱེས། དེ་ནས་་་་་ཞུ་བ་དང། ཞེ་དགུའི་གསོལ་འདེབས་ནང་རྟེན་གྱི་རབ་གནས་སོགས་གནང་དགོས་་་་་་་་་་་་་བཞུགས་ནས་དབྱར་དགུན་ཐུགས་་་་་་་་་་་་་་་མཛད་པ་མ་གཏོགས་གཞིའི་གྲྭ་པ་དང།
ངོར་དང་ཁམས་མངའ་རིས་་་་་་་་་་་་་་གཞན་ཡང་བྱངས་སྟོད། ཤངས། རྟ་ནག་ལ་སོགས་་་་་་་་་་་་་་བརྒྱ་ཙམ། ཉུང་དུས་བཞི་བཅུ་ཙམ་ལ་དབང་བཀའ། བཤད་བཀའ་་་་་་་་་་་་་་གར་དབྱངས་བྲིས་ཐིག་སོགས་་་་་་་་་་་་་་་་་་་་་་་་་་་་་་་་་་་་་་་་་་་་་་་་བསོད་པ་རྣམས་ཀྱང་དཀྱིལ་འཁོར་་་་་་་་་་་་་་་་་་་་་་་་་་་་་དེའི་བར་སྐབས་རྟ་ལོ་ཉན་པ་ཆོས་་་་་་་་་་་་་་་་་་་་་་་་་་་ཆོས་རྗེ་རིན་པོ་ཆེ་ནམ་མཁའི་མཚན་་་་་་་་་་་་་་་་་་་་་་་ལ།
ཞ་ལུ་པ་པ་རྣམ་ཤངས་་་་་་

༄༅། ། ཤིང་ཚུན། རྟ་ནག་འདའ། བསམ་གྲུབ་རྩེ་སྐོར། སྟག་མ་ཚུན་ཆད་ཀྱི་ཁང་གཞིས་མི་དང་དུད་འགྲོ། ཆུ་ནང་གི་སྲོག་ཆགས། ཐ་ན་ཞིང་ཁའི་གྲོགས་སྦུར་ཚུན་ཆད་གསལ་ལ་རྫོགས་པ་མངོན་སུམ་ལྟར་མཐོང་བ་བྱུང་ཞིང་སངས་རྒྱས་ཀྱི་ཀྱིས་སེམས་ཅན་ལ་གཟིགས་ཚུལ་ཡང་འདི་འདྲ་ཞིག་ཡིན་པ་འདྲ་སྙམ་པ་བྱུང་ཞིང།
དེ་ནས་བཟུང་སྟེ་དུས་ཕྱིས་བསྐོར་སྐོར་གྱི་བར་འདོད་ན་མུན་པ་ལ་ཡང་དཔེ་ཆ་མཐོང་བ་སོགས་བྱུང་པས།
ཀྲེ་པོ་རབ་འབྱམས་པ་རིན་ཆེན་རྒྱལ་མཚན་པ་སོགས་ལ་མཚན་མོ་མུན་པའི་ནང་ནས་ལུང་མང་པོ་བྱ་པ་སོགསས་ཀྱ་རྒྱུ་མཚན་ཡང་དེ་ཡིན་གསུངས། དགུང་ལོ་སུམ་ཅུ་རྩ་གཅིག་པ་ཁྱི་ལོ་ཧོར་ཟླ་བཅུ་གཅིག་པའི་ནང་དུ།
སྡེ་པ་རྒྱལ་མཁར་རྩེ་ན་ཞལ་ཏ་མཛད། དབང་ལྡན་ཆོས་འཁོར་དུ་མཁན་པོ་ལ་ཕེབས་དགོས་བྱུང་ནས་དབང་ལྡན་ཆོས་འཁོར་བ་རྣམས་སྔར་སྔགས་ཀྱི་གྲྭ་སར་སོང་བས་དང་ཚུགས་ཆེར་མི་འདུག་པ་རྣམས་ལ་དགེ་འདུན་ཀུན་གྱི་གུང་ཚིགས་ལ་ཡོལ་བ་དང།
ཆང་དགོངས་སོགས་བྱེད་ས་མེད་པའི་འདུམ་ཁྲིམས་གཙང་མ་བཅས། རབ་བྱུང་བསྙེན་རྫོགས་སོགས་ཀྱང་མཁན་སློབ་ཚང་མའི་ཆོ་ག་རྣམ་དག་ཉིད་ཕྱག་ལེན་བཙུགས། དེའི་དགུན་ཞ་ལུ་ནས་ཀྱང་གྲངས་མང་པོ་བྱུང་བ་དང་བཅས་པ་རྣམས་ལ།
རྒྱུད་སྡེ་སྤྱིའི་རྣམ་བཞག་ཆེན་མོ་དང། རྡོ་རྗེ་འབྱུང་བའི་

ཊཱིཀ་ཆེན། གསང་འདུས་འཕགས་ལུགས་སོགས་བསྐྱེད་རྫོགས་ཀྱི་བཤད་བཀའ་རབ་ཏུ་མང་པོ་དང། དབང་བཀའ་ཡང་ཐོག་ཞིག་མཛད། དེ་དུས་ཀྱང་མེ་ཏོག་གི་ཆར་ཆེན་པོ་བབས་པ་སོགས་ངོ་མཚར་བའི་ལྟས་དུ་མ་བྱུང། ཕག་ལོ་དབྱར་པོ་སྡེ་པ་ཆེན་པོ་རྒྱལ་བ་བར་རྩེ་པ་དང།
ནོར་བུ་ཁུང་རྩེར་ཞལ་ཏ་ཞུས། ཡོ་ག་རྡོ་རྗེ་རྩེ་མོའི་དཀྱིལ་ཆོག་གི་སྟེང་ནས་གཞུང་ལེན་མཁན་བྱུང་ཚད་སྒྲུབ་མཆོད་ལ་ཚུད་པའི་རྡོ་རྗེ་རྩེ་མོ་རིགས་བསྡུས་ཀྱི་དཀྱིལ་ཆོག་མཁས་པའི་ཡིད་འཕྲོག་གི་སྟེང་ནས་སྒྲུབ་མཆོད་ཆེན་མོའི་ཕྱག་ལེན་བཙུགས་པས་དེ་ལོ་སྒྲུབ་མཆོད་བདག་འཇུག་ཕེར་བ་བདུན་ཅུ་ཙམ་བྱུང།
དེ་ནས་དབང་ལྡན་ཆོས་འཁོར་ཡང་སྔར་ཆོས་རྗེ་བསོད་རིན་པ་དང།
མཁས་གྲུབ་མགོན་པོ་རྒྱལ་པ་ནས་བཟུང། ཡོ་གའི་གྲྭ་ས་ཆེན་པོར་འདུག་ཀྱང། དགེ་འདུན་ཚོགས་སའི་གཙུག་ལག་ཁང་སོགས་མི་འདུག་པ་དང། རྩེ་མོ་རིགས་བསྡུས་ཀྱི་དཀྱིལ་འཁོར་དང་སྒྲུབ་མཆོད་པ་ཤོང་བའི་ལྷ་ཁང་ཞིག་དགོས་པ་འདུག་དགོངས་ནས་གཙུག་ལག་ཁང་བཞེངས་པའི་དགོངས་པ་གནང་ནའང།
ཕག་ལོ་ནག་ཆེན་པོ་དབུས་སུ་གནས་ཞེས་པས་བཞེངས་སུ་མ་བཏུབ། གླང་ལོ་ཧོར་ཟླ་བཞི་པའི་ནང་དུ་བསམ་སྡིངས་ནས་ཀུན་མཁྱེན་འཁྲུལ་ཞིག་ཆེན་པོ་སྐྱིན་མཁར་ཆབ་ཚན་ལ་ཕེབས་བྱུང་པ་གདན་འདྲེན་ཞུས།
ལྷ་ཁང་གི་ས་གཞི་ལ་བྱིན་བརླབས་དང་ཕྱག་ནས་གནང། ཟླ་བ་དེའི་ཉེར་གཉིས་

༄༅། ། ལ་སློབ་དཔོན་ཀ་རིང་པ་སོགས་བོས་ནས་ལྷ་ཁང་གི་འགྲམ་བཏིང། དེ་ནས་བཟུངས་ཏེ་ཡོས་ལོ་ཧོར་ཟླ་བདུན་པའི་ཚེས་བཅོ་ལྔ་ལ་རབ་ཏུ་གནས་པ་རྒྱས་པར་མཛད་པའི་བར་ཏེ། དེ་ལྟར་ལོ་གསུམ་གྱི་བར་དུ་ཆོས་འཁོར་དུ་ལྷ་ཁང་གཙང་ཁང་གཉིས་མར་དུས་གསུམ་སངས་རྒྱས
ཀུན་མཁྱེན་བུས་བུ་སྟོན་ཡབ་སྲས་གཉིས། ཀུན་མཁྱེན་འཕགས་ལོ། སྐུ་ཞང་ཆོས་རྗེ་ནམ་མཁའི་མཚན་ཅན། མཁས་གྲུབ་མགོན་པོ་རྒྱལ་མཚན། རྗེ་དེ་ཉིད་ཀྱི་སྐུ་འདྲ་ལྷ་བཟོ་བས་དད་ལོངས་ཀྱིས་བཞེངས་པ་སྟེ་སྨན་སྐུ་འབུར་དོད་དགུང་ལོགས་རིས་ལ་རྡོ་རྗེ་དབྱིངས།
ཀུན་རིག། མི་འཁྲུགས་པ། འཆི་བདག་འཇོམ་པ་སྟེ་ཞིང་ཁམས་བཞི། ཁྱམ་ཀ་བ་བཅུ་དྲུག་ལ་སྒོ་གདོངས་གཡས་ལ་འཇམ་དཔལ་རྩ་རྒྱུད་ལས་གསུངས་པའི་བྲིས་སྐུ་མཐོང་བ་དོན་ལྡན།
གཡོན་ལ་ཀུན་མཁྱེན་བུ་སྟོན་ཡབ་སྲས་གསུམ་ལ་སྡོམ་གསུམ་གྱི་བླ་མ་བརྒྱུད་པས་བསྐོར་བ། ནུབ་ཀྱི་གཡོན་ཟུར་ནས་བརྩམས་ཏེ།
སྨན་བླའི་ཞིང་ཁམས། དེའི་གཡས་སུ་བདེ་བ་ཅན་གྱི་ཞིང་ཁམས། དེའི་གཡས་སུ་ཀུན་མཁྱེན་བུ་སྟོན་ཆོས་རྗེའི་སྐུ་འདྲ་རྣམ་ཐར་མ། དེའི་གཡས་སུ་གཙུག་དགུའི་ཞིང་ཁམས། དེའི་གཡས་སུ་སྦྱོང་རྒྱུད་ཀྱི་ཚེ་དཔག་མེད།
ཞལ་བྱང་བསྟན་ལ་ལྷོ་ནུབ་ནས་བརྩམས་ཏེ་ཀླུ་དབང་རྒྱལ་པོ་ལ་སངས་རྒྱས་སུམ་ཅུ་རྩ་ལྔས་སྐོར་བ། དེའི་གཡས་སུ་ནོར་བུ་རྒྱས་པའི་གཞལ་མེད་ཁང་གི་བཀོད་པ། དེ་ཡི་

གཡས་་་་གུང་ཆེན་ལ་་་་་་་ཐུབ་པ་ལ་གནས་བརྟན་བཅུ་དྲུག་གིས་བསྐོར་བའི་ཞིང་ཁམས་ཆེན་མོ། དེའི་གཡས་སུ་བྱམས་པའི་ཞིང་ཁམས། དེའི་གཡས་སུ་འཇམ་དབྱངས་དཀར་པོ། ཤར་སྒོའི་ལྷོར་་་་་་་ནག་པོ། དེའི་གཡོན་དུ་སྤྱན་རས་གཟིགས།
ཤར་སྒོའི་བྱང་དུ་ཕྱག་རྡོར་འགྲོ་བཟང། དེའི་གཡས་སུ་སྒྲོལ་མ་ཉེར་གཅིག་མ་སྟེ་ཞིང་ཁམས་བཅུ་དྲུག་སྐོར་ལམ་ལ་སངས་རྒྱས་སྟོང་རྩ། སེང་་་་་་་་དཔང་སྐོང་ཕྱག་རྒྱ་པ་དང།
མགོན་ཁང་དུ་རྣམ་སྲས་ཞི་དྲག། རྡོ་རྗེ་རབ་བརྟན་མ་རྣམས་སྐུ་འབུར་དོད་ཤིན་དུ་ཏུ་ཆེ་བ་དང་བཅས་པ་བཞུགས་པའི་གཙུག་ལག་ཁང་ཡོངས་སུ་རྫོགས་པ་བར་ཆད་ཀྱི་རིས་གང་ཡང་མེད་པར་གྲུབ་ནས། རབ་ཏུ་གནས་པ་མཛད་པའི་ཕྱིར།
རྡོ་རྗེ་རྩེ་མོའི་ས་ཆོག་རྒྱས་པར་མཛད་པ་ལ་གར་པ་བདུན་་་་་་་་་་་་་་་། སྤྱིར་སྒྲུབ་མཆོད་པ་དགུ་བཅུ་ཙམ་གྱིས་རྡོ་རྗེ་རྩེ་མོའི་སྒྲུབ་མཆོད་བདག་འཇུག་དང་བཅས་པ་མཛད་པའི་སྟེང་ནས་ལྷ་ཁང་ལ་རབ་གནས་རྒྱས་པ་བཀྲ་ཤིས་རབ་རྒྱས་ནས་འབྱུང་་་་་་་་་་་བཞིན་སྣང།
མངའ་་་་་་་་་་་་་་་་རྒྱས་པའི་སྦྱིན་སྲེག་མཛད་པའི་ཚེ་རྩེ་མོའི་གསང་བ་ཡུམ་བཞིའི་མཆོད་གར་བ་བཞི་བཅུ་ཙམ་དང་བཅས་ཏེ་རབ་གནས་ཤིན་ཏུ་རྒྱས་པར་མཛད།
དེ་ནས་བཟུངས་ཏེ་དབང་ལྡན་ཆོས་འཁོར་བདག་མཛད་པའི་བར་དགུན་དང་དཔྱིད་ཁ་རི་ཕུག་ཏུ་ཕེབས་ནས་དབང་བཀའ་དང་བཤད་བཀའ་སོགས་གནང་ཞིང་དབྱར་པོ་ཆོས་འཁོར་དུ་ཕེབས་ཏེ་རྡོ་རྗེ་འབྱུང་

༄༅། །བའི་ཊཱིཀ་སོགས་བཤད་བཀའ་དང། ཁྲིད་བཀའ་བློ་སྦྱོང་སོགས་ཅུང་ཟད་གནང། དགུང་ལོ་སོ་བདུན་སོ་བརྒྱད་ལ་རི་ཕུག་གི་གཟིམ་ཁང་གོང་དུ་རྒྱུད་འབུམ་་་་་་་་སྟོན་པ་བ་སྲས་ཀྱི་བཀའ་འབུམ་གྱི་ལུང་གནང།
དེའི་སྐབས་ཞིག་ཤིག་ནས་ཞ་ལུ་ཕུའི་སེང་གེ་བྲག་སོགས་ཀྱི་རི་མཐོ་བ་རྣམས་ལ་སྐུ་མཚམས་ངེས་པ་ཅན་ཞག་ཉི་ཤུ་ཙམ་མཛད། དཔོན་སློ་བཞིས་ཕེབས་པའི་དུས་སུ། ཉིན་གཅིག་པོ་ཏ་ལའི་ལྷོ་ཕྱོགས་ཆོས་འབྱུང་གྲུབ་ཅེས་བྱ་བའི་རྩེ་ལ་བཞུགས་པའི་དུས་སུ།
དཔོན་སློབ་རྗེ་ཉིད་དང་གནས་བརྟན་ཆོས་ཤི་བ། ཆོས་མཛད་ཀུན་དགའ་རྣམ་གྲོལ་ཏེ་གསུམ་གྱིས་མཐུན་སྣང་དུ་གྲུབ་པ་་་་་་་་་་་་་་་་་་་་་་་་་སྐུ་ཚེའི་ཚད་དང་ཕྱི་མའི་ཞིང་ཁམས་ལ་སོགས་པ་གསལ་བར་ལུང་བསྟན་གནང་ནའང་ཞིབ་པར་འདྲིར་འབྲིར་མ་གནང།
དགུང་ལོ་སོ་དགུ་པ་རྟའི་ལོ་ལ་སྐུ་བད་་་་་་་་་་་་་་་ཤིན་ཏུ་བསྙེས་པ་ཞིག་བྱུང། ཞ་ལུ་ཚོགས་་་་འདྲེན་པ་འགྱེད་བཅས་བཀའ་འགྱུར་གསུང་སྒྲོགས་སོགས་སྐུ་རིམ་ཇི་སྙེད་དང།
དབོན་པོ་བཀྲ་ཤིས་པ་སོགས་སྨན་པ་མཁས་པ་དུ་མ་བསྐུར་ནས་གསོ་བ་སྨན་་་་་་་མང་དུ་ཞུས་ཀྱང་སྐུ་སྐྱེད་མ་བྱང་གི་བར་དུ་སྐུ་གཤེད་ཞན་དུ་སོང་བ་བྱུང་དུས།
སྔར་རྒྱལ་བ་མུས་ཆེན་གྱིའི་གྱིས་ལུང་བསྟན་པ། དགུང་ལོ་སོ་བདུན་ཁོངས་སུ་ཙ་རིར་བྱོན་ན་མཁའ་སྤྱོད་དངོས་སུ་གཟིགས་པ་ཅིག་ཡོང་བར་འདུག་གསུང་བ་ཞིག་ཡོད་པ་དེ་ལས་ནི་ཐལ་འདུག་ནའང།
འཆི་ས་ཙ་རིར་བྱུང་ན་ཕྱི་མ་མཁའ་སྤྱོད་དུ་འགྲོ་དགོངས་པས། ལམ་

གྱི་བར་ཆད་སེལ་བའི་ཕྱིར་ལྷ་སར་ཇོ་བོ་དང་མཇལ། སྨོན་ལམ་བཏབ་ནས་རྭ་སྒྲེང་སྐོར། དེ་རྗེས་ཙ་རི་ལ་ཕེབས་ནས་དེ་ཀར་བཞུགས་རྩིས་མཛད། བྱ་བྲལ་མཛད་དེ་དཔོན་སློབ་དྲུག་གིས་ལྷ་སར་ཕེབས། ཇོ་བོ་རྣམ་གཉིས་ལ་སོགས་པའི་བརྟེན་གྱི་དྲུང་དུ་དཀར་མེ།
སྙན་དར། གསེར་ཆབ་གསོལ་བ་སོགས་དང། ཞབས་སྐོར་འབུམ་གཏེར་སོགས་མཛད་པའི་ཚེ་ལྷ་སར་ཡེ་ཤེས་ཀྱི་མཁའ་འགྲོ་་་་་མོ་ཞིག་གིས་གསེར་བཏུལ་མ་ཞོ་གང་ཕྱག་ཏུ་ཕུལ།
ཕྱིས་ལྷ་རིས་པ་ཤཱཀྱ་བས་དཔལ་དུས་ཀྱི་འཁོར་ལོ་སོགས་ཐུགས་དམ་བྲིས་སྐུ་དྲུག་བཞེངས། པད་བརྒྱན་གསེར་ལ་བཏང་པའི་རས་བྲིས་ད་ལྟ་་་་ཕྱོགས་ན་ཡོད་པ་ཡིན་ནོ།། མཁའ་འགྲོ་དེ་ནི་སྐོར་ལམ་ལ་གསེར་འབུལ་དུས་མཇལ་བ་མ་གཏོགས་ཕྱིས་གང་ནའང་མི་འདུག་གསུངས།
དེ་དུས་ཇོ་བོ་བཅུ་གཅིག་ཞལ་གྱིས་གྱི་དྲུང་དུ་ཕྱག་མཆོད་མཛད་པའི་ཚེ་སེམས་ཅན་ལ་དམིགས་པའི་སྙིང་རྗེ་ཚད་མེད་སྐྱེས། སྨྲ་སྔགས་ཆེན་པོ་ཤོར་བའི་དུས་སུ་ཉམས་སྣང་ལ་ཇོ་བོའི་ཞལ་ནས།
ཁྱོད་མཐོང་ཐོས་དྲན་རེག་གི་སེམས་ཅན་ཐམས་ཅད་ངན་སོང་དུ་མི་འགྲོ་བས་སེམས་བསྐྱེད་རྒྱ་ཆེན་པོ་བསྐྱེད་ཟེར་བ་ཅིག་བྱུང་བ་སེམས་ལ་བཞག་ནས་མི་མངས་ལ་བྱིན་བརླབས་ལག་པས་བྱེད་པའི་རྒྱུ་མཚན་དེ་ཡིན་གསུང།
ཙ་རིར་གཤེགས་པ་ལ་དཔལ་ལྡན་རྡོ་རྗེ་རབ་བརྟན་མ་ཤིན་ཏུ་འཕྲེང་བའི་གདུག་རྩུབ་ཆེན་པོ་དང། ཁྱད་པར་ལྷ་སར་སླེ་མ་ཁང་

༄༅། ། གསར་དུ་བཞུགས་ནས་དུས་གཏོར་མཛད་དུས་དངོས་སུ་བྱུང་སྟེ་གཙང་མ་ཕྱིར་འབྱོན་དགོས་ཟེར་བ་སོགས་བྱུང་བ་དང། ཡེར་པར་ཕེབས་དུས་ཀྱང་ཞབས་་་་་་་་་་་་་ནམ་ཟའི་ཐུ་བ་ནས་འཐེན་པ་དང། ཤིན་ཏུ་འཚུབ་པར་བྱུང་པས་སླར་ཡང་གཙང་ལ་ཕེབས་དགོས་བྱུང།
དེའི་དུས་གཉན་མཁར་ནག་གི་རང་འབྱུང་ཤེལ་གྱི་་་་་་་་་་་་་་་་་་་་་་པདྨ་འབྱུང་གནས་ཞལ་གཟིགས་པ་དང། ་་་་་་་་་བཅུའི་དུས་སུ་ཡེར་པའི་རི་རྣམས་མཁའ་སྤྱོད་དཀར་དམར་དུ་གཟིགས་པ་སོགས་ངོ་མཚར་དུ་མ་བྱུང་་་་་་་་་་་་་་་་་་་་་་་་་་་་་་་གཟིགས་ཏེ་དེར་ཕེབས།
གཞན་ཕན་འཕྲིན་ལས་ཀྱང་སྔར་བས་ཆེར་སོང། ཀུན་མཁྱེན་བུ་སྟོན་་་་་་་་་་་་་་་་།
ཁྱད་པར་དཔལ་དུས་ཀྱི་འཁོར་ལོའི་རྡུལ་ཚོན་གྱི་དཀྱིལ་འཁོར་བཞེངས་ཏེ་དབང་་་་་་་་་་་་་་་་་་་་་་གནང་བ་སོགས་ཀྱི་ངོ་མཚར་ཆེ་བ་འགའ་ཞིག་གནང་ནའང་ཞིབ་པར་འདིར་མ་གནང། ་་་་་་་་་་་་་་་་་་་ཆོས་ལུང་མཚན་ཆེན་འདི་་་་་་་་་་་་་་་

ཙམ་དང། ཀྱེ་རྡོ་རྗེ་མཚོ་སྐྱེས་ལུགས། འགྲེལ་པ་ལུགས། འཇིགས་བྱེད་རོ་ལངས་བརྒྱད་སྐོར། སྒྲོལ་མ་བཅུ་བདུན་མ་ལ་སོགས་པ་ས་སྐྱ་པའི་ལུགས་ཀྱི་དབང་བཀའ་མང་པོ་དང། ་་་་་་་་་་་་ལམ་འབྲས་་་་ཀུན་མཁྱེན་གོ་བོ་རབ་འབྱམས་པའི་དབོན་པོ་ལེགས་པ་བ་སོགས་ཀྱིས་ཐོག་དྲངས།
རྟ་ནག་དང་ངོར་ནས་བྱོན་པའི་དགེ་བཤེས་མང་བ་ལྔ་བཅུ་ཙམ། ཉུང་བ་གསུམ་་་་་་་་་་་་་་་་་་་་་་་་་་་གཞན་ཡང་དྲིལ་བུ་རིམ་ལྔ།
བདེ་མཆོག་དཀར་པོ་སོགས་ཁྲིད་བཀའ་མང་རབ་གནང་དགོས་བྱུང། ཁྱད་པར་ཡོ་གའི་བསྟན་པ་དར་རྒྱས་སུ་བཏང་བ་དང། ་་་་་་་་་་་་་་་་་་་་་་་་་་་་་་་་་་་་་་་་་བྱི་བ་ལོ་ལ་ཡོོ་གའི་གྲྭ་ས་ཡོད་པའི་དཔལ་འཁོར་སྡེ་ཆེན།
མཁར་ཁ་ཆོས་སྡེ། རྩིས་གནས་གསར། ཞ་ལུ་་་་་་་་་་་་་་་་་་་་་་པ་གསུང་ཤོག་གནང་ནས། རྡོ་རྗེ་རྩེ་མོའི་སྒྲུབ་མཆོད་ཕེར་བ་ཐམས་ཅད་དབང་ལྡན་ཆོས་འཁོར་དུ་སྤྱན་དྲངས་་་་་་་་་་་་་་་་་་་་་་་་་་་ཕེབས་པ་རྣམས་ཀྱིས་རྡོ་རྗེ་རྩེ་མོའི་སྒྲུབ་མཆོད་རིགས་སོ་སོའི་བདག་འཇུག་དང་བཅས་པ་ཞག་བཅོ་ལྔའི་བར་ལ་་་་་་་་་་་་་་་་་་་་་བྱེ་བྲག
ཕར་མོའི་ཁྲེང་བ་བརྒྱ་རྩ་དང། ལྷའི་བཤོས་གཙང།
ཨ་ཀ་རུ་དང། ཙན་དན་ལས་གྲུབ་པའི་བདུག་

༄༅། ། སྤོས་རེང་བུ་རྣམས་རིགས་སོ་སོ་རེ་རེ་ལའང་བརྒྱ་རྩ་བརྒྱད་རེ་ཕུལ་བའི་མཆོད་པའི་ཕྲེང་བ་དང། དགེ་འདུན་སོ་སོ་ལ་ཡང་འཕྲལ་གྱི་ཞབས་ཏོག་མང་ཇ་འབུལ་བ་སོགས་ཐུགས་དགྱེས་པ་ཆེན་པོ་དང་ལྡན་པ་ཕྱག་ཐོག་ནས་བསྒྲུབས་ཏེ་རྩེ་མོ་རིགས་བསྡུས་ཀྱི་སྒྲུབ་མཆོད་གངས་ཅན་ཁྲོད་དུ་་་་་གསུམ་ཁེགས་པར་མཛད་དེ།
རྣལ་འབྱོར་རྒྱུད་ཀྱི་བསྟན་པ་ཤིན་ཏུ་རྒྱས་པར་མཛད་དོ།། དཔལ་ལྡན་རྣལ་འབྱོར་རྒྱུད་རྒྱལ་བསྟན་པའི་སྲོལ།།
རྒྱ་ཆེར་རྒྱས་མཛད་ཀུན་མཁྱེན་རིན་ཆེན་གྲུབ།། གང་གི་རིང་ལུགས་རིང་དུ་གནས་པའི་ཕྱིར།། རྩེ་མོ་རིགས་བསྡུས་རྩ་བ་ཚུགས་མཛད་དེ།། རྣམ་དག་ཕྱག་ལེན་ཆོ་ག་མ་འཁྲུགས་ལ།།
རྒྱུད་དང་མཁས་གྲུབ་དུ་མའི་བཞེད་གཞུང་བཞིན།། དམ་ཚིག་ལྡན་ཞིང་ཆོ་གའི་ཚུལ་སྦྱངས་པ།། བརྒྱ་ཕྲག་ལོངས་པས་དེང་སང་བར་དུ་སྒྲུབས་བསྒྲུབས།། ཅེས་པ་ལྟར་ཆོས་འཁོར་བའི་དགེ་བཤེས་གཞོན་པ་རྣམས་ཀྱིས་ཀྱང་རྩེ་མོ་རིགས་བསྡུས་ལས་སོགས་པ་ཡོ་གའི་དཀྱིལ་འཁོར་རྣམས་ལ་སློབ་གཉེར་ཡང་དག་པར་བྱས་པ་རྣམས་ལ་དབང་བཀའ་མཛུབ་ཁྲིད་གར་དབྱངས་བྲིས་ཐིག་སོགས་གང་ལ་གང་དགོས་མཛད་པས་ཆོས་འཁོར་བ་རྣམས་སྤྱིར་ཡོ་ག་ལ་བྱང་བ་དང།
ཁྱད་པར་རྩེ་མོ་རིགས་བསྡུས་ཀྱི་སྒྲུབ་མཆོད་ལོ་དར་དུ་ཡོད་པ་ལ་ཆོ་ག་བྱང་བ་བརྒྱ་ལྷག་ཙམ་རེ་ཡོད་པ་འདི་ཡང་རྗེ་ཉིད་ཀྱི་ཕྲིན་ལས་ཀྱི་འཇུག་དམ་པ་ཡིན།

དེ་ནས་དགུང་ལོ་ཞེ་བདུན་པ་སྟག་ལོ་ལ། དུས་ཞབས་པ་དགེ་བཤེས་ཚུལ་ཁྲིམས་དང། བླ་མ་ཀུན་དགའ་སྙིང་པོ། དགེ་བཤེས་གསེར་བཟངས་རྣམས་ཀྱི་སྐུ་མདུན་དུ་དིང་དེང་སང་ཞ་ལུ་ན་དུས་འཁོར་གྱི་ལག་ལེན་ཆ་ཕྲ་བ་འདུག་པས་ནག་ཉ་ཁ་དུས་འཁོར་སྒྲུབ་མཆོད་ཚུགས་པའི་བདག་རྐྱེན་མཛད་དགོས་ཞུས་པ་ལས།
སྐུ་དྲུང་ནས་ངེར་ཆོས་འཇིག་རྟེན་ཆ་ཕྲ་བས་ཅིས་ཀྱ་མི་ཡོངས་ཡོང་གསུངས་པ་ལ། ངེད་རང་རྣམས་ཀྱིས་ཀྱང་ལས་བྱེད་བསྐོར་བ་སོགས་ཞབས་ཏོག་བྱེད་པས་ཅིས་ཀྱང་གནང་དགོས་ཞེས་ནན་བསྐྱེད་ཞུས་པ་ལ་བརྟེན།
དུས་འཁོར་གྱི་ནག་ཉའི་སྒྲུབ་མཆོད་ཚུགས། ཕྱག་ལེན་ཟིན་རིས་ཀྱི་ཐུགས་རྩོམ་ཡང་གནང་སྟེ། དེ་ལོ་སྒྲུབ་མཆོད་པ་བཞི་བཅུ་བྱུང།
དེ་ནས་གྲྭ་པ་རྣམས་ཀྱིས་ལས་བྱེད་ཀྱི་ཁུར་དང་ལག་ལེན་དཔེ་ཆ་སོགས་བྱང་བར་བྱས་ཏེ། དང་དོས་དོད་དང་ཁུར་ཆེན་པོ་བྱས་པ་ལ་བརྟེན། དིང་དེང་སང་ནག་ཉ་སྒྲུབ་མཆོད་ལ་དུས་འཁོར་བ་བརྒྱ་ཟིན་རེ་ཆོ་ག་བྱང་བར་ཡོད་པ་འདི་ཡང་སྔ་མ་ལྟར་རོ།།
སྒྲུབ་མཆོད་ཚུགས་པའི་ལོ་དེའི་དགུན་སོ་དགེ་སློང་ཆོས་ལེགས་པས་ཐོག་དྲངས་ལྔ་བཅུ་ཙམ་ལ་དུས་འཁོར་རྒྱུད་འགྲེལ་གྱི་བཤད་པ་རྒྱས་པ་ཚར་གཅིག་མཛད།
དགུང་ལོ་ཞེ་བརྒྱད་པ་ཡོས་ལོ་ལ་སྐུ་གྲིབ་ལ་བརྟེན་ནས་བསྙེལ་སྙུང་གཞི་དྲག་པོ་བྱུང་བ་ལ། རྒྱལ་མཁར་རྩེ་ནས་འཚོ་བྱེད་ཤིན་ཏུ་མཁས་པ་དབོན་པོ་ཤེས་རབ་གནང་སྟེ་གསོལ་གསོལ་སྨན་དང་སྐུ་རིམ་ཤིན་ཏུ་ཆེ་བར་བསྒྲུབས་པས་

༄༅། །སྐྱོན་མ་བྱུང་བའི་དེའི་ཚེ། ལྷ་རྗེ་དབོན་པོ་ཤེས་རབ་པས་ད་ལན་སྐུ་དྲུང་རང་ནས་མནལ་ལམ་བརྟག་པ་ཅིག་མཛད་པར་ཞུ་ཟེར་བས། ནུབ་ཅིག་རྨི་ལམ་ལ་མཁའ་སྤྱོད་ལ་འགྲོ་བ་ཡིན་ཟེར་ཏེ་ལྷོ་ནུབ་ཕྱོགས་ཀྱི་ནམ་མཁའ་ལ་འཕུར་ཏེ་བྱོན་པས།
མེ་ཏོག་པད་མའི་ཚལ་ཤིན་ཏུ་རྒྱ་ཆེ་བ་ཡོད་པའི་བར་སྣང་ལ་ཤེལ་གྱི་མཆོད་རྟེན་ཤིན་ཏུ་ཆེ་བ་ཅིག་འདུག། དེའི་ནང་དུ་འགྲོ་བར་བརྩམས་ཏེ་དྲུང་དུ་ཕྱིན་པས། ནང་ན་བུད་མེད་ཀྱི་སྐད་ཅིག་གིས་ད་དུང་ཡོང་མ་རན་པས་སྒོ་མི་འབྱེད་ཟེར་བ་ཅིག་བྱུང་སྟེ།
སྒོ་དྲུང་དུ་བསྡད་ཡོད་ཙ་ན་བུད་མེད་དམར་མོ་ཅིག་གིས་མེ་ཏོག་གི་གང་བུ་གསུམ་བྱིན་ནས་འདི་གསུམ་ཁ་མ་བྱེ་བར་ཁྱོད་ཀྱིས་སྒོ་མི་ཕྱེ་ཟེར་ནས་ལོག་པ་ཅིག་རྨི་རྨིས་པས་ད་ལན་མི་འཆི་བ་འདྲ་ཟེར་བ་བྱས་གསུང།
དེ་ནས་དབྱར་སོ་རྒྱལ་མཁར་རྩེ་ཕྱོགས་ལ་ནོར་བུ་ཁྱུང་རྩེའི་སྒྲུབ་མཆོད་ལ་ཕེབས་དགོས་ཤར། དེ་དུས་སྔར་གྱི་སྙུང་གཞིའི་བབས་ཀྱིས་ཞབས་པུས་མ་བདེ་བ་ཡོད་པས།
ཉིང་རོ་སྐྱིད་ཁུད་ཀྱི་ཆུ་ཚན་ཕན་ཞེས་སྡེ་པ་ནས་ཀྱང་བཀའ་བསྐུལ། ཞབས་ཏོག་མཛད་དེ་ཆབ་ཚན་ལ་ཕེབས་དུས། སྐྱིད་ཁུད་ལྷ་ཁང་མདུན་གྱི་བྲག་གདོང་ཆུ་ཤིན་ཏུ་རྒྱས་ཏེ་ལམ་ཀྱང་ཡང་ཆུས་ནུབ་པ་ཞིག་ལ་ཕེབས་པ་ན་ཆིབས་པ་ནུབ་སྟེ་ཆུ་དཀྱིལ་དུ་ནུབ་པ་ན་ཐུགས་དགོངས་ལ་འཕོ་བ་མཛད་དགོས་

དགོངས་ནས། སྤྱི་བོར་རྒྱལ་བ་མུས་ཆེན་སྒོམ་བསྒོམས་། ལྟ་བ་ལ་བཞག་པའི་ཚེ་ཕུལ་འཁྲུལ་སྣང་ཐམས་ཅད་དང་བྲལ་བའི་ལྟ་བ་གཤའ་མ་ཅིག་སྐྱེས་བྱུང་བས་ཡིན་ནམ། འདི་དྲང་དོན་ཡིན་གྱིས་ངེས་དོན་ལ་སླུ་ལ་ཆོས་གསུངས་པའི་ཕྱིར་ཕེབས་པ་ཡིན་ཏེ།
སང་ཉིན་ཆབ་ལ་ཕེབས་པའི་དོ་ནུབ་དེ་མནལ་ལམ་གྱི་ཚུལ་དུ། དྲངས་ཅིག་ཤིག་དང། བུད་མེད་གླེའུའི་ཤམ་ཐབས་གོན་པ་ཞིག་བྱུང་ནས། གནས་འདིར་བཞུགས་པ་ཞུ་ཟེར། མི་སྣོར་གསུངས་པས་འོ་ན་ཆོས་ཅིག་ཞུ་ཟེར་བ་ཡང་སེམས་བསྐྱེད་ཅིག་བོར།སང་བདག་ག་གནས་སུ་འབྱོན་པར་ཞུ་ཟེར་ནས་མདུན་དེ་ན་མཚོ་ཅིག་འདུག་པ་ལ་ཐིམས་སོང་བས།
སྟོར་བུ་མོ་ལ་ཐད་སྦྲུལ་དུ་འཁྱིལ་བ་ཅིག་འདུག་པས།
དེའི་ཀླུ་དེ་དང་བྲག་གི་གཞི་བདག་དེ་ཡིན་པ་འདྲ་ཞེས་གསུངས་སོ། ཆུས་མ་གནོད་ཅིང་། ཕྱིས་དཔེ་མཐོང་ཙ་ན་བླ་མ་མར་པས། ཆུ་བོ་གཾ་ག་ཆུ་ཆེ་ཡང།། ཡེ་ཤེས་མཁའ་ལྡིང་གིས་གདམས་པ་ཡོད།།
ཅེས་གསུངས་དེ་འདི་བཞིན་དུ་འདུག་སྙམ་པ་བྱུང་གསུངས། དེ་ནས་ཆབ་ཚན་གྱི་རྗེས་ལ། རྭ་ལུང་ལ་ཕེབས་ཏེ་བཀའ་བརྒྱུད་ཀྱི་བླ་མའི་སྐུ་འདྲ་རྣམས་དང་མཇལ་བའི་ཚེ། མི་ལ་རས་པའི་སྐུ་ལ་ཤིན་ཏུ་དད་ཅིང་སེམས་ཟིན་པའི་ལྟ་བ་རྣམ་དག་ཅིག་འཁྲུངས།
དེར་སྔར་ཕྱག་མཁར་བསྣམས་དགོས་པ་ཞིག་ཡོད་པའང་དེ་དུས་སྐུ་གཤེད་སྐྱེས་བསྣམས་མི་དགོས་པ་བྱུང། དེ་དད་པ་སྐྱེས་པའི་བྱིན་བརླབས་ཀྱིས་རྐྱེན་བྱས་ཆགས་སྒོ་སངས་པ་ཡིན་པ་འདུག་གསུང།
དེ་ལྟར་ན་སྔར་གྱི་སྙུང་གཞི་དེ་སྐུ་གྲིབ་ལ་བརྟེན་པ་དང། གསོལ་སྨན་ཀྱང་དུག་ཤས་ཆེ་བ་མང་པོ་ཞུ་དགོས་པ་ལ་བརྟེན་སྔར་ཐུགས་སྦྱངས་མཛད་

༄༅། །པ་ཕལ་ཆེར་བསྙེལ་བ་ཅིག་ལ་སྔར་བས་ཀྱང་དེ་འདྲའི་རིགས་ཅིག་ཤིག་བྱུང་བ་ལ་ཟ་ཕུ་ལུང་གི་དྭགས་ཀྱི་གཏེར་ལུང་གསུམ་པ་ནས་རྣམ་འཇོམས་ཀྱི་ཁྲུས་ཆུ་ཡིན་ཟེར་བ་ཅིག་བྱུང་བ་གསོལ་བ་ལ་བརྟེན་ནས་སྔར་ཐུགས་ལ་བསྙེལ་བ་རྣམས་ཀྱང་ཐུགས་དྲན་གསོས་པ་ཅིག་བྱུང་བས་དེས་མཚོན་པ་ཅིག་ཡོང་དགོངས་ནས་ཞེ་དགུ་པ་འབྲུག་ལོ་ལ་ཟ་ཕུ་ལུང་དུ་སྔར་གྱི་གྲྭ་པ་རྙིང་པ་དབོན་པོ་རྒྱལ་བ་དོན་གྲུབ་པས་གདན་འདྲེན་ཞུས་ནས་ཤངས་ཕྱོགས་སུ་ཕེབས་དུས།
སྲེག་ཤིང་མཁན་པོ་སྔར་ནས་ཀྱི་གྲྭ་པ་ཡིན་པས་ཁོང་གིས་ཀྱང་གདན་འདྲེན་ཞུས། ཤངས་སྲེག་ཤིང་པའི་སྐྱེ་བོ་མི་མངས་སྐྱ་སེར་རྣམས་ལ་སེམས་བསྐྱེད་རྗེས་གནང་སོགས་ཆོས་ཀྱི་འཁོར་ལོ་རྒྱ་ཆེན་པོ་བསྐོར།
དེ་ནས་བཟུང་སྟེ་ཟ་ཕུར་ལ་ཕེབས་བར་ལ་ཤངས་ལུང་པའི་ཕྱོགས་མཐའ་དག་ནས་འོངས་པའི་སྐྱེ་བོ་མི་ནག་པ་དང་རབ་བྱུང་སྔགས་པ་ལ་སོགས་པ་དཔག་ཏུ་མེད་པ་འདུག་པ་རྣམས་ལ།
སུམ་པ་ལོ་ཙཱ་བའི་བློ་སྦྱོང་སྙན་རྒྱུད་ཚིག་བཞི་དང། ཁ་ཆེ་པཎ་ཆེན་གྱི་སྐྱིད་སྡུག་ལམ་ཁྱེར་དང། སྤྱན་རས་གཟིགས་ཀྱི་བཟླས་ལུང་སོགས་གང་ལ་གང་འོས་ཀྱིས་ཆོས་ཀྱི་སྦྱིན་པ་དཔག་ཏུ་མེད་པ་མཛད།
ཟ་ཕུར་ཕེབས་ནས་ད་ལྟའི་གནས་དངོས་གཞི་དེར་བཞག་བདུན་པ་ཞིག་དང། ཕུར་པ་རིའི་མདུན་སོགས་སུ་ཞག་འགའ་བཞུགས་ཤིང། དྭགས་ཀྱི་གཏོར་ལུང་གསུམ་པ་ནས་ཀྱི་ཆུ་

ལ་རྡོ་རྗེ་རྣམ་འཇོམས་ཀྱི་སྒྲུབ་པ་མཛད་དེ། བཞེས་པ་དང། ཁྲུས་སོགས་མཛད། གཏོར་ལུང་བདུན་པར་སྐུ་འཚམས་དམ་པ། ཞག་བདུན་མཛད་པའི་དུས་སུ་སློབ་དཔོན་པདྨ་འབྱུང་གནས་པདྨ་རྒྱལ་པོའི་རྣམ་པར་བྱས་པ་དང།
རྒྱལ་པོ་ཁྲི་སྲོང་ལྡེ་བཙན་ཏེ་ཡོན་མཆོད་གཉིས་དང་མཇལ་བའི་གཟིགས་སྣང་བྱུང་ཞིང། དེ་ནས་ཐུགས་སྦྱང་མཛད་པ་དང་མ་མཛད་པའི་གཞུང་ལུགས་མང་པོའི་ཚིག་དོན་སྤུ་རིས་ཙམ་ཡང་མ་འདྲེས་པར་བློ་ལ་ཡོད་པ་ཅིག་བྱུང་གསུང།
ཟ་ཕུར་གཏེར་སྟོན་ཀུན་སྐྱོང་གླིང་པའི་སྲས་པོ་ཆོས་རྗེ་ཉི་ཟླ་བ་དང་མཇལ། ཁོང་གི་སྔར་ཀུན་སྐྱོང་གླིང་པས་བསམ་ཡས་མཆོད་རྟེན་དཀར་པོ་ནས་སྤྱན་དྲངས་པའི་ཨུ་རྒྱན་གྱིས་བསྒྲུབས་པའི་བདུད་རྩི་རིལ་བུ།
བྲམ་ཟེ་དྲི་མེད་སྙིང་པོའི་སྐུ་ཤ་སོགས་རྗེས་འཛིན་གྱི་རྫས་དང། ཕུང་པོ་རི་བོ་ཆེ་ནས་གཏེར་ནས་སྟོན་པའི་ཨུ་རྒྱན་གྱི་བྲག་ཐུན་ཡག་ཐུན་སོགས་ཚར་གཅོད་ཀྱི་རྫས་སོགས་ཕྱག་ཏུ་ཕུལ་བས་བསྟན་པ་འཛིན་པའི་མཐུ་ནུས་ཀྱི་རྟེན་འབྲེལ་ཐམས་ཅད་འགྲིག་པ་ཡིན་གསུངས།
ཀུན་དྲིལ་ཟ་ཕུའི་ལུང་པར་ཟླ་བ་ཅིག་ཙམ་བཞུགས་ཏེ་རིམས་ཀྱིས་བྱོན་ཏེ། སྡོང་པ་ཐར་གར་ཞག་ཅིག་བཞུགས་པའི་ནུབ་མོ་བླ་མ་ཡི་དམ་མང་པོ་ཞལ་གཟིགས་པ་དང།
སྣང་སྲིད་ཀྱི་ལྷ་འདྲེ་མང་པོ་གུས་འདུད་གསུང་ཆོས་ཞུ་བ་སོགས་ཉམས་དཔག་ཏུ་མེད་པ་བྱུང་གསུང། དེ་ནས་ཞ་ལུར་ཕེབས་ནས་སྐུ་འཚམས་ཐོགས་ཤིག་མཛད།
དེ་རྗེས་བདུན་ཚིགས་གཅིག་

༄༅། ། ལ་ཕེབས་དགོས་བྱུང་བ་ལ་བརྟེན། སྔར་ཟ་ཕུ་ལུང་དུ་བསྙེལ་གསོས་པའི་ཚིག་དོན་གསལ་བ་དེ་རྣམས་ཅུང་ཟད་དུ་གྲིབ་ཀྱིས་རྣམ་པས་སྔར་བཞིན་གསལ་བ་མ་བྱུང་བ་དང། དེའི་དགུན་སོ་བླ་མ་དཀོན་མཆོག་པ་སོགས་ཀྱིས་གསོ་བ་བཏབ་ནས་ཨུ་རྒྱན་བསྙེན་བསྒྲུབ།
ཕྱག་རྒྱ་ཆེན་པོ། ནཱ་རོ་ཆོས་དྲུག་སོགས་ཁྲིད་བཀའ་མང་དག་ཅིག་དང་བདེ་མཆོག་མི་་་་་་་་་་་་་་དབང་བཀའ་ཡང་མང་་་་་མཛད་ཆོས་བྱུང་པའི་ཨུ་རྒྱན་བསྙེན་བསྒྲུབ་ཀྱི་དུས་མནལ་ལམ་དུ་ཨུ་རྒྱན་ནས་ཡོང་པ་ཡིན་ཟེར་བའི་བུད་མེད་གསུམ་ཨུ་རྒྱན་བསྙེན་བསྒྲུབ་་་་་་་་་་་་་་་་།
་་་་་་་་ ཨུ་རྒྱན་་་་དི་ཤིན་ཏུ་དཀོན་པར་ཡོད་པས་གནང་དགོས་ཟེར་བ་ལ་ཁྲིད་ཡོངས་རྫོགས་བྱིན་པ་ཞིག་གི་རྨི་ལམ་བྱུང་བ་དེ་བཞིན་་་་་་འདྲ་སྟེ།
་་་་་་་་གནང་དུས་་་་གསུམ་རྟགས་སུ་རྨི་ལམ་ལ་བསྙེན་བསྒྲུབ་ཞུར་འོང་གིན་འདུག་གསུང། དེ་ནས་བཟུང་སྟེ་ཤངས་རྟ་ནག།
སྲད་འབྲིང་འཚམས་་་་་་་་་་་་་་། ཉང་སྟོད་སྨད་སོགས་ནས་འོངས་པའི་དགོན་པ་འཛིན་པའི་བླ་མ། གྲྭ་ཚང་སྐྱོང་བའི་སློབ་དཔོན་སོགས་འཁོར་ཡུག་ཏུ་མང་བར་བྱུང་བ་རྣམས་ལ་དབང་བཀའ་དང་བཤད་བཀའ་་་་་་་་་།
ཁྲིད་བཀའ་་་་ཤིན་ཏུ་མ་ངེས་པའི་སྦྱོར་དྲུག་གསང་འདུས་དམར་ཁྲིད་ཤིན་ཏུ་སྤྲོས་མེད་སོགས་དང། བདེ་མཆོག་རིམ་ལྔ། ནག་པོ་རིམ་བཞི། བདེ་མཆོག་དཀར་

པོའི་ཁྲིད་བཀའ་དང། ནཱ་རོ་ཆོས་དྲུག། ཕྱག་རྒྱ་ཆེན་པོ་སོགས་ཁྲིད་ཡིད་བཞིན་ནོར་བུ་སོགས་དང་བརྒྱུད་པའི་ཆོས་བསྐོར་དང། ནེ་གུ་ཆོས་དྲུག་སོགས་ཤངས་པ་བཀའ་བརྒྱུད་པའི་ཕྱོགས་དང། བློ་སྦྱོང་དོན་བདུན་མ།
མཚོན་ཆ་འཁོར་ལོ། རྨ་བྱ་དུག་འཇོམས་བཀའ་གདམས་པའི་ཆོས་བསྐོར་ཆོས་སྣ་ཤིན་ཏུ་མང་བ་ཉི་མ་རེ་ལ་ཆོས་སྣ་བཅུ་གཅིག་ཙམ་གནང་བ་མཛད་ཅིང། གཞན་ཕན་གྱི་མིང་བཏགས་པའི་གཡེང་བ་ཤིན་ཏུ་ཆེ་བར་བྱུང་གསུང།
དེ་ནས་དགུང་ལོ་ལྔ་བཅུ་རྩ་གཅིག་པ་རྟ་ལོ་དབྱར་པོ་ཕྱོགས་ནས་ཀྱི་གྲྭ་པ་མང་པོ་ལ་གསུང་ཆོས་རྒྱ་ཆེན་པོ་གནང་བའི་འཚམས་ནས། གསེར་སྐུ་རྡོ་རྗེ་འཆང་ཆེན་པོ་རྒྱབ་མཐོ་བདུན་པ་བཞེངས་པ་ལ།
ཉང་སྟོད་ནས་སྤྲུལ་པའི་ལྷ་བཟོ་དཔོན་མོ་ཆེ་དགེ་བསྙེན་པ་སྐུ་མཆེད་གདན་དྲངས། སྤྲ་་་་་་་་་་་་་་ཞལ་བཀོད་མཛད་པས་གཞན་ལས་དབུལ་དུ་བྱུང་བར་གྱུར་པ་ལས། ལྷ་ས་སྲང་གི་ཟངས་ཁལ་ལྔ་བཅུ་ང་གཅིག།
སྐུ་གསེར་ལ་འགུར་ཞོ་དྲུག་བཅུ་ཙམ་སོང། ལུགས་་་་་་་་་་གྲྭ་པ་རྣམས་ཀྱི་་་་་ཆ་གསུམ་དང་བསྲུང་འཁོར་སོགས་མཛད་དགོས་ཞུས་ཀྱང་གང་ཡང་མ་གནང། སྐུ་བཞེངས་དུས་འཕྲའི་རྒྱུ་གཅིག་ཀྱང་མེད་ནའང་བཟོ་འགོ་ཚུགས་་་་་་།
མཁར་ཁ་ནས་བདག་མོ་ཚེ་འཛིན་པ་དང། རྒྱལ་མཁར་རྩེ་ནས་བདག་མོ་དཔལ་བཟང་བས་གཉིས་ཀྱིས་ཐོག་དྲངས་ཤངས་རྟ་ནག་སྤ་སྣམ་ཆུ་སྒོ། སྲད་འབྲི་འཚམས་

༄༅། ། མག་རྒྱང་སྐྱིང་སོགས་ནས་འཕྲའི་གཡུ་དྲུག་དཀར་དང་དྲུག་དམར་ཁོ་ན་གསེར་སྐུ་ལ་ཕུལ་བས་སྐུ་རྒྱན་གྱི་འཕྲ་བཟང་ཞིང་ཕྱུག་ལ་བཀོད་པས་བརྒྱན་པར་བཞུགས། དེ་ཡང་རྗེ་ཉིད་མཁར་ཁར་བཞུགས་དུས་ཆོས་སྐྱོང་རྣམས་ལ་གཏོར་མ་ཕུལ་ཏེ།
ཐུགས་ཙམ་གསེར་སྐུ་རྒྱས་མཐོ་བཞི་ཙམ་ཞིག་འགྲུབ་མི་འགྲུབ་བརྟག་པ་གནང་དུས། རྣམ་སྲས་སྐར་མི་ཆེན་ཟ་འོག་སེར་ཁྲའི་གོས་གྱོན་པ་མི་ཉིས་འགྱུར་ཙམ་ཞིག་གི་རྣམ་པ་བྱུང་ནས།
ཁྱེད་ཀྱི་ནང་རྟེན་གསེར་སྐུ་ངེད་ཆོས་སྐྱོང་རྣམས་ཀྱིས་བསྒྲུབ་པ་ཡིན་པས་བར་ཆད་གང་ཡང་མི་ཡོང་ཟེར་བ་བྱུང་བས་ཆོས་སྐྱོང་རང་ལ་བློ་བཀལ་ནས་ལུགས་གཏོང་དུས་ཆ་གསུམ་སོགས་མ་བྱས་ནའང་བར་ཆད་མེད་ཅིང་འགྲུབ་བླ་སླ་བ་བྱུང་གསུང།
རབ་ཏུ་གནས་པ་ཡང་དཔལ་གསང་བ་འདུས་པ་མི་སྐྱོད་རྡོ་རྗེའི་རྡུལ་ཚོན་གྱི་དཀྱིལ་འཁོར་ཆེན་པོ་ཞལ་ཕྱེ། དཔོན་སློབ་སུམ་ཅུ་རྩ་གཉིས་ཀྱིས་སྒྲུབ་མཆོད་ཞག་བདུན་གྱི་བར་དུ་མཛད་དེ།
རབ་གནས། སྟ་གོན། དངོས་གཞི་རྗེས་མངའ་དབུལ་སྦྱིན་སྲེག་དང་བཅས་པ་རྣམས་ལ་ཉི་མ་རེ་རེ་ཞིང་བཞིན་ཉི་མ་གསུམ་ཕྱག་ལེན་ཤིན་ཏུ་རྒྱས་ཤིང་དག་པ་ཕྱིས་ཀྱིས་བསྟན་པའི་མིག་ལྟོས་ལ་ཕན་པ་ཡོང་དུ་རེ་ནས་བྱས་གསུང།
དགུང་ལོ་ང་བཞི་བཞེས་པ་བྱ་ལོ་དཔྱིད། དུས་འཁོར་དང་གསང་འདུས་སོགས་ཀྱི་སྒྲུབ་མཆོད་ལ་བདུད་རྩི་རིལ་བུ་དགོས་པ་བྱུང་བས། སྔར་ནས་བདུད་རྩི་རིལ་བུའི་བྱིན་བརླབས་

ཀྱི་ཕབས་མང་རབ་ཕྱག་ན་ཡོད་པ་དང། ལག་སྒོ་ཟན་པ་དང་ཀུན་སྐྱོང་གླིང་པས་བྱུང་བའི་སྐུ་ཤ་ཕྱག་ན་ཡོད་པ་དང། སྔར་རྒྱལ་མུས་ཆེན་གྱི་དྲུང་དུ་ནུབ་ཅིག་བདུད་རྩི་རིལ་བུ་སྒྲུབ་ལུགས་སོགས་ཀྱི་འཕྲོས་པ་ཞུས་པའི་ཚེ།
དཔལ་ལྡན་ས་སྐྱ་པའི་ལུགས་ཀྱི་བདུད་རྩི་རིལ་བུ་སྒྲུབ་ཚུལ་འདི་ཁོ་ན་ལ་གསུང་ངག་ལམ་འབྲས་ཀྱི་ལམ་ཡོངས་སུ་རྫོགས་པ་ཅིག་ཚང་པའི་རྒྱུ་མཚན་འདི་ལྟར་གོ་དགོས་གསུང་ནས་ལག་ལེན་བྱང་ཚུལ་གསུང་ངག་ལམ་འབྲས་དང་སྦྱར་བ་ཞིབ་པ་ཅིག་གསུང་བར་གནང་བ་དེ་ཐུགས་ལ་བཞག་ནས་བདུད་རྩི་རིལ་བུ་སྒྲུབ་པར་བཞེད་དེ།
བྱ་ལོ་ཧོར་ཟླ་བཞི་པའི་ནང་དུ། སྔར་རས་ཆུང་རྡོ་རྗེ་གྲགས་ཀྱིས་སྒྲུབ་གནས་མཛད་པ།
རྒྱལ་མཁར་ཟངས་པ་བྲག་ཁུང་ཞེས་བྱ་བར་དཔོན་སློབ་བཞིས་བདུད་རྩི་རིལ་བུ་སྒྲུབ་པའི་ཆས་རྣམས་ཤིན་ཏུ་གསང་བའི་ཚུལ་གྱིས་བསྣམས་ནས་བྱོན་ཏེ་སྐུ་འཚམས་ཤིན་ཏུ་དམ་པ་ལ་བཞུགས། གནས་དེ་ཉིད་ལ་གྲིབ་སྐྱོན་ཡོད་དོགས།
ཐོག་མར་རྣམ་འཇོམས་ཀྱི་ཁྲུས་ཆུས་སེལ་བ་དང་དེ་རྗེས་ཡིག་བརྒྱའི་སྒྲུབ་པ་མཛད་དེ། རྗེ་བཙུན་རིན་པོ་ཆེའི་བདུད་རྩི་རིལ་བུ་བསྒྲུབ་པའི་ཆོ་ག་ནས་བཤད་པ་བཞིན་དུ་ཞི་བའི་སྦྱིན་སྲེག་དངོས་གཞི་གོང་བུ་བསྒྲུབ་པ།
ཕྱེ་བ་བསྒྲུབ་པ། ལྡེ་གུ་སྒྲུབ་པ། རིལ་བུ་སྒྲུབ་པ་རྣམས་ཞག་བདུན་ལ་གྲུབ་པར་བྱེད་པར་གསུངས་པ་བཞིན་དུ་སྒྲུབ་པ་མཛད་པ་ན་སྲོད་དུ་ལྡེ་གུ་སྒྲུབ་པའི་དུས་ནས་ལུང་པ་དྲི་བཟང་གིས་ཁྱབ་པ་དང།
སྔར་མེད་པའི་

༄༅། ། བྱ་དང་རི་དྭགས་སོགས་དཔག་ཏུ་མེད་པ་ཕྱོགས་ནས་འདུས་པ་བྱུང་ཞིང། རིལ་བུ་བསྒྲུབ་པའི་ཚེ། ཐོད་པ་བཞི་ཉ་ཕྱིས་དང་ལྔ་གང་བར་ཡོད་པ་ཐོད་པ་བཅུ་གཉིས་གང་བ་ཙམ་དུ་འཕེལ་ཞིང། མནལ་ལམ་དུའང་བདུད་རྩི་ཁོལ་བ་སོགས་བྱུང་བ་དང།
མཇུག་ཏུ་རྒྱས་པའི་སྦྱིན་སྲེག་མཛད་དུས། མེ་ཐམས་ཅད་ཁ་དོག་སེར་པོ་རིན་པོ་ཆེའི་རྣམ་པར་ཡོད་པ་སོགས་ངོ་མཚར་བའི་ལྟས་བཟང་པོ་བྱུང་སྣང་ཞིང་བྱིན་བརླབས་ཀྱི་གཏལ་རྟ་རྣམས་ཀྱང་ཁུངས་བཙུན་ཞིང་བཟང་བར་བཞུགས་ཏེ།
རྣལ་འབྱོར་དབང་ཕྱུག་བིརྦ་པའི་བདུད་རྩི་རིལ་བུ་གསུམ། རྗེ་ས་ཆེན། རྗེ་བཙུན། འཕགས་པ། ཀུན་མཁྱེན་བུ་སྟོན། གྲུབ་ཆེན་ཀུན་སློང། རྗེ་མུས་ཆེན།
བདག་ཆེན་བློ་གྲོས་པ་རྣམས་ཀྱི་བདུད་རྩི་རིལ་བུ། སློབ་དཔོན་པདྨ་འབྱུང་གནས་ཀྱི་བདུད་རྩི་རིལ་བུ། གུ་རུ་ཆོས་དབང། ཀུན་སྐྱོང་གླིང་པ། བསམ་གཏན་གླིང་པ་གསུམ་གྱིས་གཏེར་ནས་བཏོན་པ་རེ་རེ།
ཀརྨ་པ་རང་བྱུང་རྡོ་རྗེའི་བདུད་རྩི་རིལ་བུ། བྲམ་ཟེར་དྲི་མེད་སྙིང་པོ་དང། དཔལ་དབྱངས། ཀརྨ་པ་དྲུག་པའི་སྐུ་ཤ། གུ་རུའི་བྱང་སེམས། མཚོ་རྒྱལ། སུ་ཁ་སིདྷི། པུ་ཊ་ར་ཛ་རྣམས་ཀྱི་རཀྟ།
ཁྱུང་པོ་རྣལ་འབྱོར་གྱི་སྐུ་མཆིན་ལ་སོགས་པ་རྒྱས་པར་དཀར་ཆག་ཟུར་པར་གསལ་བར་འབྱུང་བར་ལྟར་རོ།། དེ་ལྟར་སྒྲུབ་པ་མཛད་པའི་རིལ་བུ་ཟ་བའི་གང་ཟག་

འདས་དུས་འཇའ་མདུང་ཚུགས་སུ་ཟུག་པ་དང། མེ་ཏོག་གི་ཆར་བབས་པ་སོགས་སྐྱེ་བོ་ཐ་མལ་པ་ལའང་དུ་མ་བྱུང་ཞིང། གར་ཁྱབ་པ་ལ་ཕན་ཡོན་ཆེན་པོ་བྱུང་སྣང་ངོ།། བྱ་ལོ་སྟོན་སྡེ་པ་རྩེ་ཤར་ནུབ་ནང་ཟིངས་པ་ལ་བརྟེན།
ཡུམ་ཆེན་མོ་ཡང་རི་ཕུག་ཏུ་ཕེབས། གཅུང་པོ་སྐུ་ཞང་རྒྱལ་བ་རྣམ་སྲས་པའི་དྲུང་ནས་ཀྱང་རྫོང་ཤར་ནས་སྡེ་པ་རིན་སྤུངས་ཕྱག་ཏུ་འབྱོན་དགོས་བྱུང་བས་ཐུགས་ལ་གཙེར་བ་ཆེན་པོ་བྱུང་ནའང། ཐུགས་ཙམ་བཟངས་པས་སྣང་བ་ཐམས་ཅད་སྒྱུ་མར་ཤར་བའི་ངང་ནས་ཆོས་སྐྱོང་རྣམས་ལ་འཕྲིན་ལས་བཅོལ་བའི་དུས་ཆོས་སྐྱོང་རྣམས་ཀྱི་རྣམ་འཕྲུལ་མནལ་ལམ་དང་ཐུགས་ཉམས་སོགས་ལ་ཤིན་ཏུ་གསལ་བར་བྱུང་ཞིང།
ཁྱད་པར་རྡོ་རྗེ་རབ་བརྟན་མས་ངེད་རང་གི་མི་ངེད་རང་གིས་འདོན་པ་ཡིན་ཟེར་བ་སོགས་བྱུང།
དེ་དུས་དགེ་བཤེས་སེང་གེ་དང། དབོན་པོ་དཔལ་གྲུབ་སོགས་ཀྱི་མཐོང་སྣང་ལ། ཨ་ཙ་ར་ཆེན་པོ་ལྔས་གཏོར་མ་ཁྱེར་འགྲོ་བ་མཐོང་བ་སོགས་གཞན་སྣང་ལ་ཡང་ཆོ་འཕྲུལ་མཐོང་བ་མང་དུ་བྱུང་འདུག།ཕུགས་སུ་ཆོས་སྐྱོང་རྣམས་ཀྱིས་བྱས་པར་འདུག་ནའང།
དངོས་སུ་པ་རྣམ་ནང་སོ་ཀུན་གྲགས་པ་འདི་དྲིེན་ཆེ་བར་ཡོད་པ་ཡིན་གསུང། དེ་རྗེས་ཁྱི་ལོའི་མགོ་ལ་ཡུམ་སེམས་མ་ཆེན་མོ་ཞི་བར་གཤེགས།
སྐུ་རྗེས་ལ་ཞ་ལུའི་ཚོགས་པ་ལ་བསྙེན་བསྐུར་བཀུར་ཉིན་གང་དང་ཞོ་ཕྱེད་འགྱེད། ནང་ཆོག་ལ་མི་འཁྲུགས་པ་སྟོང་རྩ་དང་སྨན་བླ་ཚར་ཅི་མང་སྒྲུབ་པ་ལ།
དགེ་

༄༅། །འདུན་བརྒྱ་དྲུག་ཙམ་གྱིས་ཞག་ལྔའི་བར་དུ་ཆོ་ག་མཛད་པ་ལ་ཞབས་ཏོག་འབུལ་བ་སོགས་བཟང་པོ་སྒྲུབ་པ་མཛད། ཁྱི་ལོ་དབྱར་པོ་ཡུམ་གྱི་ནང་རྟེན་སྤྱན་རས་གཟིགས་ཡི་གེ་དྲུག་མའི་གསེར་སྐུ་་་་་་་གང་པ་བཞེངས་ཤིང།
དེ་དུས་ངོར་ནས་མངའ་རིས་སུ་ཧྲངས་བཞི་སྡེའི་མཁན་པོ་ཆོས་རྗེ་ནམ་མཁའ་བརྟན་པས་ཐོག་དྲངས་ཕྱོགས་ཀྱི་་་་་་་་་་་་་་་་ཉིད་སྣང་ཆེན། ཀོངས་ལའི་རྒྱན། ཨ་བ་ཏ་ར། འཇམ་དཔལ་འགྲེལ་ཆེན་སོགས་ཀྱི་བཤད་ལུང་དང།
རྡོ་རྗེ་འཇིགས་བྱེད་ཀྱི་རྭ་རྩེའི་སེམས་འཛིན་་་་་་་་་་་་དང། ་་་སྤྱན་རས་གཟིགས་པད་མ་དྲ་བ་སོགས་དང། ཡོ་ག་རྡོ་རྗེ་དབྱིངས། གཙུག་དགུ། འཇམ་དཔལ་གསང་ལྡན། ་་་་་་་་་་་་་བྱ་རྒྱུད་གཙུག་ཏོར་གདུགས་དཀར་སོགས་ཀྱི་དབང་བཀའ་རབ་ཏུ་མང་པོ་གནང།
དགུང་ལོ་ང་དྲུག་པ་ཕག་ལོ་ཤར་བའི་དགུན་སྐུ་འཚམས་དམ་པ་བཞུགས་དུས། དཔལ་འཁོར་སྡེ་ཆེན་དུ་རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་བདག་ཆེན་རིན་པོ་ཆེ་བློ་གྲོས་པ་ཕེབས་ནས།
ནཱ་ལེནྜར་གསུང་ངག་རིན་པོ་ཆེ་གསུང་་་་་་། མི་ཉག་རབ་འབྱམས་པ་གྲགས་རྡོར་བ་གདན་སར་བསྐོ་བཞག་ལ་ཕེབས་པའི་དགོངས་པ་མཛད་ནའང། ཆོས་རྗེ་གྲགས་རྡོར་བ་གཞན་དོན་ལ་གཤེགས།
གདན་སའི་འོས་

རིས་གཞན་མང་དུ་ཡོད་པ་རྣམས་ཀྱིས་ཀྱང་ཞལ་གྱིས་མ་བཞེས་པ་ལ། སྔར་རྗེ་ཉིད་ཀྱིས་ནོར་བུ་ཁྱུ་རྩེར། བདག་ཆེན་ཞལ་སྔ་ནས་དང་མཇལ་དུས། སྔར་ངོར་དུ་རྗེ་རྡོ་རྗེ་འཆང་ཡབ་སྲས་གཉིས་ལ་གསུང་ཆོས་གསན་ཚུལ་དང།
ཁྱད་པར་དུ་ལུས་དཀྱིལ་གྱི་གྲུབ་མཐའི་དགག་སྒྲུབ་བྱེད་ཚུལ་དང། འཁོར་འདས་དབྱེར་མེད་ཀྱི་ཟབ་དོན་སྙན་བརྒྱུད་འཆད་ཚུལ་སོགས་ཀྱིས་འཕྲོ་་་་་ཞིབ་པར་བྱུང་བ་ཐུགས་ལ་བཞག་ནས། སྐུ་དྲུང་དུ་ནཱ་ལེནྜའི་གདན་ས་ལ་འབྱོན་དགོས་གསུང་བའི་བཀའ་ཤོག་ཐེངས་གཉིས་ཀྱི་བར་དུ་ཕེབས་པ་ལ།
སྐུ་དྲུང་ནས་ཀྱིས་བདག་ཅག་ཆོས་འཇིག་རྟེན་གྱི་མཐོང་བློ་ཆུང་པས་གདན་སའི་ཕེར་ལྕོགས་མེད་ཅིང། ཁྱད་པར་ན་སོ་རྒས་པ་དང།
མིག་མི་གསལ་བའི་སྟོབས་ཀྱིས་སྔར་གདན་ས་ཡོད་ནའང་སྤྲོད་པའི་དུས་ལ་བབས་པའི་རིགས་མིན་པས་ཟེར་ཀྱང་མི་ལྕོགས། ནཱ་ལེནྜའི་གདན་ས་ཆོས་རྗེ་པཎ་ཆེན་ཤཱག་མཆོག་པ་ད་ལྟ་གླང་ཐང་ན་བཞུགས་པའི་དེ་ལས་འོས་པ་མེད་པས་བཀའ་ཤོག་དང་ནཱ་ལེནྜ་པ་རྣམས་ལ་ཡང་བཀའ་ཤོག་གནང་བ་ཟབ་ཞུས་པས།
དེ་ཀའི་དོན་ལ་བཀའ་ཤོག་བཀའ་བཞི་པ་དཔལ་འཕེལ་དང་བཅས་པ་དབུས་ཕྱོགས་སུ་གནང་ནའང་ཁྲིགས་སུ་ཁེལ་བ་ཅིག་མ་བྱུང་བ་ལ་བརྟེན་ནས།
སླར་ཡང་སྐུ་དྲུང་འདི་ཉིད་དུ་ཆེན་པོ་བཀྲ་ཤིས་བཟང་པོ་བཀའ་ཤོག་གནང་སྦྱིན་དང་བཅས་པ་དང། གསུང་ངག་ཀྱང་ཆོས་རྗེ་རྡོ་རྗེ་འཆང་ཡབ་སྲས་ཀྱི་དམ་ཚིག་ལ་བསམ་

༄༅། ། ནས་རབ་ལོ་གསུམ། མ་མཐའ་ལོ་གཉིས་ཅིས་ཀྱང་བྱེད་དགོས་གསུང་བའི་ཞིབ་ཆ་བཀའ་ནན་ཆེ་བ་ཕེབས་ཞིང་ཤིང་།། དེའི་ནུབ་མནལ་ལམ་དུའང་་་་་་་་་་་་་་་་་་་་་དབང་པོ་ཐམས་ཅད་མཁྱེན་པ་གུ་རུ་ཤེས་རབ་བཟང་པོ་བ་སྐུ་ཆོས་དམར་པོ་ཤིན་ཏུ་ལེགས་པ་ཅིག་བཞེས།
དབུ་ཞ་ལྡིང་ཞ་མཛད་དང་མཇལ་ནས། ཁྱོད་་་་་་་་་་་་་་་་་ཅིག་བྱུང་བ་དང། བདག་ཆེན་ཞལ་སྔ་ནས་རྒྱལ་བ་མུས་ཆེན་གྱི་སློབ་མའི་གཙོ་བོ་ཡིན་པ་དང།
དཔལ་ལྡན་ས་སྐྱ་པའི་ཕྱོགས་ཀུན་གྱི་གཙུག་རྒྱན་་་་་་་་་་་་་་་་་་་་་མི་ཡོངས་དགོངས་པ་དང། དོན་བ་ར་ཉིད་དགེ་སྦྱོར་མི་ཡོང་སྙིང་འདོད་པས་ཟླ་བ་བདུན་པ་ལ་འགྲོ་བར་ཁས་བླངས་ཕུལ་གསུང། དེའི་དཔྱིད་་་་་་་་་་་་་་་་་་་་་་་་ངོར་ནས་་་་གི་རྒྱལ་གླིང་ཐང་པའི་མཁན་པོ་ཆོས་རྗེ་་་་་་་་་་་་་་་་་་་་་་་་་་་

་་་་་་་་་་་་་་་་་་་་་་་་་་་་་་་་་་་་་་་་་་་་་་

༄༅། ། སྐྱ་བཙུན་ཐམས་ཅད་་་་་་་་་་་་་འདུས་ནས་ཐམས་ཅད་ཀྱང་སེམས་ཕྲེང་བའི་ཆོ་ངེས་འདེབས་པར་གྱུར་པ་རྣམས་ལ་ཐུགས་ཀྱིས་མ་བཟོད་པར་ཕྱག་འཚལ་གདོང་དུ་ཆོས་ཁྲི་བརྩིགས་པའི་སྟེང་ནས་དེར་འདུས་པའི་སྐྱེ་བོ་ཁྲི་ཕྲག་ལྷག་ལ་ཐེག་པ་ཆེན་པོའི་སེམས་བསྐྱེད་གནང།
དེ་ནས་རྒྱལ་མཁར་རྩེ་ཕྱོགས་ལ་མཛད་་་་་་་་་་་་་་་་་སོགས་ལས་བརྒྱུད་དེ་་་དུ་སྣེ་ས་ཆེན་པོ་རྣམས་ཀྱིས་ཀྱང་བཀུར་སྟི་ཞབས་ཏོག་འབུལ་བ་བསུ་སྐྱེལ་ལ་སོགས་པ་ལེགས་པར་མཛད་ཅིང།
ལྷ་སར་ཇོ་བོ་རྣམ་གཉིས་་་་་་་་་་དྲུང་དུ། ཞལ་གསེར། དཀར་མེ་སྙན་དར་སོགས་ཀྱི་མཆོད་སྤྲིན་དང་སྨོན་ལམ་འདེབས་པ་སོགས་མཛད་དེ། ཕག་ལོ་ཧོར་ཟླ་བདུན་པའི་ཚེས་བཅུ་གསུམ་གྱི་ཉིན་དཔལ་ནཱ་ལེནྜའི་ཁྲི་ཐོག་ཏུ་ཕེབས།
བདག་ཆེན་རིན་པོ་ཆེའི་ཞལ་སྔ་ནས་གནང་སྦྱིན། མཁར་རྩེ་ནང་སོ་ནས་ཐོག་དྲངས་ཕན་ཡུལ་གྱི་སྡེ་པ་རྣམས་ཀྱིས་གཞི་ལེན་ཞབས་ཏོག།
སློབ་དཔོན་རིན་པོ་ཆེ་ནམ་མཁའ་དཔལ་བཟང་པའི་ཐོག་དྲངས་ནཱ་ལེནྜ་པའི་སློབ་དཔོན་གྲྭ་པ་དང་བཅས་པ་རྣམས་ཀྱིས་བཀུར་བསྟི་ཞབས་ཏོག་དང་བཅས་སྟེ། རོང་སྟོན་ཆེན་པོའི་རྒྱལ་ཚབ་ཏུ་མངའ་གསོལ་བར་གྱུར་བ་འདི་ཡིན་ནོ།།
ཕེབས་འཕྲལ་ནས་ཁམས་འགྲོས་པ་མང་པོས་བདག་ཆེན་ཞལ་སྔ་ནས་མཁན་པོ་མཛད་པ་ཅིག་ཡོང་བསམ་མང་པོ་

ལྷགས་་་་་་་་་བདག་ཆེན་རིན་པོ་ཆེ་སྐུ་་་་་་་་་་ནས་མཁན་པོ་མ་གནང། སྐུ་དྲུང་ནས་མཁན་པོ་མཛད་དེ། རྒྱུན་གཅིག་ལ་སུམ་བརྒྱ་ལྷག་ཙམ་རབ་བྱུང་བསྙེན་རྫོགས་གནང་། དེའི་སྟོན་སོ་རྡོ་རྗེ་་་་་་་་་་་་་་་་་་་་་་་་་་་ནའང།
བདག་ཆེན་རིན་པོ་ཆེ་བློ་གྲོས་པའི་ཞལ་སྔ་ནས་ཀྱིས་བཀའ་ཕེབས་འཕྲལ་གྱི་བསྙེལ་བསོ་དགོས་པས་ད་ལན་འཐེན་གསུངས་པ་བཞིན་་་་་་་་གསར་རྙིང་མང་པོས་རྡོ་རྗེ་འཇིགས་བྱེད་དཔའ་གཅིག་གི་དབང་བཀའ་དང།
བདེ་མཆོག་དྲིལ་བུ་རྡུལ་ཚོན་ལྷ་ལྔའི་དབང་བཀའ་ཚར་མང་དུ་གནང། རྒྱལ་ཆེན་རྩེ། མཁར་རྩེ། སྨོན་མཁར་སོགས་་་་་་་་་་སོ་སོས་གདན་དྲངས་ཏེ། ཆོས་བཀའ་ཞུས་པ་རྣམས་ལ་རང་རང་གི་བཞེད་པ་བཞིན་གང་ལ་གང་འོས་གནང།
དེའི་དགུན་སྟོད་སྒོམ་སྡེ་ཚང་གསར་བ་སོགས་མང་པོས་མར་དང་མཛོ་རྟ་སོགས་འབུལ་བ་རབ་ཏུ་མང་པོ་བྱུང་བ་ལ་བརྟེན། ཆོས་རྗེ་རོང་སྟོན་ཐམས་ཅད་མཁྱེན་པའི་དུས་ཆེན་གྱི་མཆོད་པ་ཡོང་བཟང་ཆས་སྦུབ་ས་སྦུབ་པ་གནང་ནས་གཟིམ་ཁང་ཉིལ་དུ་སྐུ་འཚམས་དམ་པར་བཞུགས།
དེ་ཡང་རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ། བདག་ཆེན་ཆོས་རྗེ་རིན་པོ་ཆེའི་དྲུང་དཔལ་ལྡན་ས་སྐྱ་པའི་བསྟན་པ་ལ་དགོངས་པའི་ནཱ་ལེནྜ་པ་ལ་ཐུགས་ཞེན་ཤིན་ཏུ་ཆེ་བས་ནཱ་ལེནྜའི་གཟིམ་ཁང་པ་འདི་ལ་ཕ་རོལ་གྱི་བྱད་ཁ་སོགས་ངན་བྱེད་མང་པོ་ཞིག་འདུག་པས་

༄༅། ། ཁྱེད་ཀྱིས་འདི་རྣམས་ལ་ཕྱིས་སུའང་ཕན་པའི་དགེ་སྦྱོར་གྱི་བྱེད་ལུགས་གྱིས་གསུངས་པ་ལ་བརྟེན་ནས་སྐུ་འཚམས་རྒྱུན་སྲིངས་པ་མཛད། དེ་ནས་བྱི་ལོ་ཧོར་ཟླ་གསུམ་པ་ནས་བཟུང་ནས། གསུང་ངག་རིན་པོ་ཆེ་འཛུགས་པ་དང།
ཆོས་སྡེ་ཆེན་པོ་འདིར་མགོན་ཁང་ཅིག་དགོས་པ་འདུག་པ་ཅིས་ཀྱང་གྲུབ་པ་གྱིས་གསུང་བ་ལྟར། བདག་ཆེན་དྲུང་དུ་བརྟག་པ་ཡང་ཞུས། བཟངས་པར་བྱུང་བ་དང། ལྷ་བཟོ་བཡང་རྒྱལ་མཁར་རྩེ་ནས་དཔོན་མོ་ཆེ་སྤྲུལ་སྐུ་ཀུན་དགའ་བ་དཔོན་སློབ་གདན་དྲོངས་གསུང་བ་ལྟར་ཁོང་དཔོན་སློབ་པས་བཞེངས།
མགོན་པོའི་རྟེན་བཞུགས་ཕྱག་ནས་སོགས་ཀྱང་ཐུགས་ཙ་ལ་སྦྱར་བ་གནང། རབ་གནས་དངོས་གཞི་ལ་བདག་ཆེན་ཞལ་སྔ་ནས་ཕེབས་སུ་རེ་བ་མཛད་ནའང།
གཙང་ལ་ཕེབས་པ་དང་ཐུག་པས་ཕེབས་པ་མ་གནང། རབ་གནས་དངོས་གཞིའི་ཆོ་ག་རྒྱས་པའི་ལུགས་ངེད་རང་དཔོན་སློབ་ཀྱིས་བྱས། ཁྱད་པར་མགོན་པོ་ཆུང་བའི་བྲམ་ཟེའི་གཟུགས་འདི་ལ་རབ་གནས་བྱས་དུས་བྱིན་བརླབས་ཀྱི་ཆོ་འཕྲུལ་ཆེ་བ་དང།
སྐུ་མདོག་དང་རྣམ་འགྱུར་འཕྲལ་ལ་འགྱུར་བའི་མཐོང་སྣང་སྣ་ཚོགས་སྟོན་པ་ཅིག་བྱུང་བས་ལྷ་ཁང་དུ་བཞུགས་ཏེ་སྒོ་ལྕགས་བཅུག་གཞན་ལ་མི་སྟོན་པའི་རྒྱུ་མཚན་ཡང་དེ་ཡན་གསུང།
དེའི་དབྱར་སོ་གསུང་ངག་པ་དགུ་བརྒྱ་ཙམ་དང། དབང་བསྐྲུན་པར་མང་བར་བྱུང་བས་རྒྱུ་དུས་ཀྱི་དབང་བཀའ་ནི། སྟོང་སུམ་

བརྒྱ་ཙམ་ལ་མཛད་པའི་གསུང་ངག་ལམ་འབྲས་བར་ཆད་མེད་པར་གནང། སྟོན་ཆོས་ལ་ཡང་བྱ་སྤྱོད་སྤྱི་རྣམ་དང། རྣལ་འབྱོར་རྒྱུད་ཀྱི་རྡོ་རྗེ་འབྱུང་བ་དང། སྦྱོང་རྒྱུད་ཀྱི་བཤད་བཀའ་དང། ནི་གུ་ཆོས་དྲུག་སོགས་ཤངས་པ་བཀའ་བརྒྱུད་ཀྱི་ཁྲིད་བཀའ་རབ་ཏུ་མང་པོ་དང།
བདེ་མཆོག་ལོ་ནག་གཤེད་དམར་ལྷ་ལྔ་སོགས་ཀྱི་དབང་བཀའ་རབ་ཏུ་མང་པོ་གནང། དེ་དུས་བདག་ཆེན་སྔར་ལུགས་བཞིན་སྒྲུབ་པ་མཛད་རྗེས། གཙང་ཞ་ལུ་ལ་ཐེགས་ཏེ།
ཞ་ལུ་རི་ཕུག་ཏུ། རྡོ་རྗེ་དབྱིངས། གསང་འདུས། དུས་འཁོར་གྱི་སྒྲུབ་མཆོད་རྒྱ་ཆེན་པོ་གནང་རྗེས། ཞ་ལུ་པའི་གཞི་གྲྭ་དང་ཕྱོགས་ནས་མཇལ་མཁན་གྱི་བླ་མ་སློབ་དཔོན་དགེ་བའི་བཤེས་གཉེན་རབ་ཏུ་མང་པོ་རྣམས་ལ་དབང་བཀའ་ཁྲིད་བཀའ་བཤད་པ་རྗེས་གནང་སོགས་ཤིན་ཏུ་རྒྱ་ཆེ་བ་གནང་ནས།
དབྱར་ཆོས་གསུང་ངག་ལམ་འབྲས་གསུང་བ་ལ་ནཱ་ལེནྜར་ཕེབས། དེའི་དབྱར་སོ་ཡང་གྲྭ་ཚོགས་ཤིན་ཏུ་ཆེ་བ་རྣམས་ལ་གསུང་ངག་ལམ་འབྲས་དང།
དབྱར་ཆོས་ལའང་ཆོས་ཁྲིད་སྟེང་ནས་སྤྱོད་འཇུག་སོགས་དང། རང་རང་གི་འདོད་པ་དང་བསྟུན་པའི་རྗེས་གནང་སོགས་ཀྱང་རབ་ཏུ་མང་པོ་ཞིག་མཛད། དེའི་སྟོན་སོ་ཡང་རྒྱུད་བརྟག་གཉིས་ཀྱི་བཤད་པ་དང།
རྡོ་རྗེ་འབྱུང་བའི་བཤད་བཀའ། རྡོར་དབྱིངས་དང། ཆོས་དབྱིངས་གསུང་དབང་སོགས་ཡོ་གའི་དབང་བཀའ་ཐོག་ཅིག་ཀྱང་གནང། སྟག་ལོ་དཔྱིད་ཀ་གསང་འདུས་རྩ་རྒྱུད་ལ་འགྲེལ་པ་སྒྲོན་གསལ་

༄༅། ། དང་མཐའ་དྲུག་རབ་གསལ་སྦྱར་བའི་བཤད་པ་རྒྱས་པ་དང། གཤེད་དམར་གྱི་རྣལ་འབྱོར་བཞི་རིམ་སོགས་ཟུར་ཆོས་མང་པོ་གནང་ཞིང་དབྱར་ཆོས་སྔར་ལུགས་བཞིན་གསུང་ངག་ལམ་འབྲས་གནང། ཡོས་ལོའི་མགོ་ལ་ཞ་ལུ་རི་ཕུག་ཏུ་ཕེབས་ཏེ་སྒྲུབ་མཆོད་རྡོར་དབྱིངས་ལ་སོགས་སྔར་ལུགས་བཞིན་མཛད།
འདི་ལོ་དཔལ་ལྡན་ས་སྐྱ་པའི་གདུང་རྒྱུད་རིན་པོ་ཆེ་བདག་ཆེན་ཆོས་རྗེ་དོན་གྲུབ་པ་ཕེབས་པ་དང། གཞན་ཡང་དོན་གཉེར་མང་པོ་ལ་སྒྲུབ་ཐབས་རྒྱ་མཚོའི་རྗེས་གནང་དང།
དབང་ཁྲིད་ལུང་བཀའ་རབ་ཏུ་མང་པོ་གནང། ཟླ་བ་བཞི་པ་ནས་བཟུང་ཀུན་མཁྱེན་བུས་སྟོན་ལོ་ཙཱ་བའི་བཀའ་འབུམ་ཡིག་མཁན་བཅུ་བདུན་ཙམ་གྱིས་ཡི་གེ་འབྲུ་མ་ཞི་གཅིག་ཏི་བཞེངས་པ་ལེགས་པར་གྲུབ།
ཟླ་བ་དགུ་པའི་ནང་དུ་ནཱ་ལེནྜ་ནས་དུས་མཆོད་པ་སོགས་ཀྱིས་གནད་འདྲེན་བྱུང་བ་ལ་བརྟེན། ནཱ་ལེནྜར་ཕེབས་ནས་བདེ་མཆོག་རྩ་རྒྱུད་ཀྱི་བཤད་པ་སོགས་གནང། དེ་ནས་བཟུང་སྟེ་དིང་སང་བར་ལ་གདན་ས་འདི་ཉིད་དུ་གཙོ་བོ་བཞུགས་ནས་ཆོས་ཀྱི་འཁོར་ལོ་བསྐོར་བ་ཡིན།
དེ་ཡང་ནཱ་ལེནྜར་ཕེབས་པ་ནས་བཟུང་སྟེ། དེང་སང་གི་བར་ལ་ཆོས་ཀྱི་རིམ་པ་དབྱར་ཆོས་ལ་གསུང་ངག་ལམ་འབྲས་ཡོངས་རྫོགས་ཚར་བརྒྱད།
སྟོན་ཆོས་ལ་རྒྱུད་ཀྱི་བཤད་པ་དང་དབང་བཀའ་དང། ནཱི་གུ་ལ་སོགས་པ་གང་ལ་གང་འདོད་ཀྱི་གསུང་ཆོས་དང། གསུང་ངག་

རིན་པོ་ཆེ་གྲོལ་རྗེས་ཁམས་འགྲོས་པ་རྣམས་ལ་རབ་བྱུང་བསྙེན་རྫོགས་སྟོབས་ཆེ་བ་མཛད་པ་སོགས་ནི་གཙོ་བོར་དཔལ་ལྡན་ས་སྐྱ་པའི་ཆོས་སྐོར་དང། ཞར་བྱུང་དུ་དྭགས་པོ་བཀའ་བརྒྱུད་དང་། ནཱིགུ་སོགས་གང་ལ་གང་འདུལ་གནང་བ་ཡིན་ནོ།།
དེ་ལྟར་ནཱ་ལེནྜར་ཕག་མོ་ལ་ཕེབས་པ་ནས། ཉིད་ཀྱི་དགུང་ལོ་དྲུག་ཅུ་རྩ་གཉིས་པ་སྦྲུལ་ལོ་འདི་ཡན་ལ་གསུང་ཆོས་ལ་ལམ་འབྲས་ཚོགས་ཆེ་ཆུང་ལ་གསུངས་པ་སྡོམ་བསྡོམས་པས་ཚར་བརྒྱད།
དབང་བཀའ་དང་ལུང་བཀའ་རྗེས་གནང་བྱིན་བརླབས་ཁྲིད་བཀའ་སོགས་རང་རང་གི་འདོད་དང་བསྟུན་པ་མང་པོ་གནང་ནས་གདུལ་བྱ་མང་པོ་སྨིན་གྲོལ་ལ་བཀོད་པ་དང། མགོན་ཁང་གསར་བཞེངས་མཛད་དེ། དཔལ་གུར་གྱི་མགོན་པོ་ལྕམ་བྲལ་ལྷ་བརྒྱད་དང།
དཔལ་མགོན་མཐུ་སྟོབས་དབང་ཕྱུག་གི་པྲམ་གཟུགས་རྣམས་སྔར་སྨོས་པ་བཞིན་ཤིན་ཏུ་གཉན་ཞིང་བྱིན་བརླབས་ཆེ་བ་རབ་གནས་ཆགས་ཤིང་མཆོད་གཏོར་རྟེན་རྫས་སོགས་ཀྱིས་ཕུལ་དུ་བྱུང་བར་བལྟམས་ཏེ་བཞུགས་པ་དང།
མཚན་ཉིད་པའི་གྲྭ་པ་རྣམས་ལ་སྔར་དབྱར་ཆོས་གྲོལ་མཚམས་རིགས་གྲྭའི་བྲལ་མ་ཚུགས་པ་ལས་བླ་བྲང་ནས་ཀྱང་བདག་རྐྱེན་གནང། སྡེ་པ་སོ་སོ་དང་གྲྭ་ཚང་ཐ་དད་ཀྱིས་ཀྱང་ཁུར་བསྣམས་ཏེ་ཚུགས་པར་མཛད་པ་དང།
ཁྱམ་དང་གཙུག་ལག་ཁང་དག་གི་འཛིན་བཀོད་ཐོག་སྤང་བད་རྡོ་བཅལ་སོགས་བཀོད་པས་སྤྲས་པ་དང། ཐུགས་དམ་ས་སྐྱ་བཀའ་

༄༅། །འབུམ་ཡི་གེ་འབྲུ་མ་ཞེ་གཅིག་ཏུ་བཞེངས་པ་དང། དེ་དག་གི་སྐབས་སུ་སྡེ་པ་ཆེ་ཕྲན་གྲྭ་བུ་སློབ་ཐམས་ཅད་ཀྱིས་གུས་པས་རྙེད་པ་དང་བཀུར་བསྟི་་་་་་་་་་་་་་དག་གིས་བཀའ་བཞི་་་་་་་ཅིང་ཕུ་དུད་རིམ་གྲོར་བྱ་བ་བླ་ན་མེད་པས་གཙུག་གི་རྒྱན་དམ་པར་བཀུར་བ་འདི་ཡིན་ནོ།།
སྤྱིར་རྣམ་པར་འདྲེན་པ་མཆོག་འདིས་བསྟན་པ་རིན་པོ་ཆེ་འབའ་ཞིག་ལ་དགོངས་ནས། རྡོ་རྗེ་ཐེག་པའི་དཀྱིལ་འཁོར་ཆེན་པོ་དག་ཏུ་དབང་བཀའ་གནང་སྟེ་སྐལ་ལྡན་སྨིན་པར་མཛད་པའི་དབང་བཀའ་ཡང།
དུས་འཁོར་་་་་་་་་་་་་་་་་་་་རྩེ་མོ་རིགས་བསྡུས་ཀྱི་དབང་ཚར་ཉེར་ལྔ། དཔལ་མཆོག་རིགས་བསྡུས་ཚར་བཅུ་དགུ། རྡོ་རྗེ་དབྱིངས་ཀྱི་་་་་་་་་་་་་བརྒྱ་དང་ཉེར་བདུན།
ཆོས་དབྱིངས་གསུང་་་་ཚར་གསུམ་ཅུ། ཁམས་གསུམ་རྣམ་རྒྱལ་ཚར་བཅུ་བདུན། གཙུག་དགུ་ཚར་ཉེར་ལྔ། མི་འཁྲུགས་པ་དང་། འཆི་་་་་་་་་་་་་་་་་་་་་་་་་་སྦྱོང་རྒྱུད་བཅུ་གཉིས་ཚར་བཞི།
གཞན་ཡང་དུས་འཁོར་སྡོམ་་་་་་་་་་་་་་་་་་་་་་་་་་འཇིགས་བྱེད་པའི་གཅིག། ་་་་་་་་་་་་་་་་་་་་་་་་་་་་་

མེད། བདེ་མཆོག་་་་་ཨི་་་་་་་་། དྲིལ་བུ་ཕྱི་དཀྱིལ་ནང་དཀྱིལ་གཉིས། ་་་་་འབྱུང་བ། མཻ་ཏྲི་བཅུ་གསུམ། ལ་བ་བཅུ་གསུམ། བདེ་མཆོག་དམར་ཞབས་་་་་་་་་་། རྡོ་རྗེ་མཁའ་འགྲོ། སངས་རྒྱས་མཉམ་སྦྱོར་རིགས་རྐྱང་བསྡུས་གཉིས།
སངས་རྒྱས་ཐོད་པ་ཉེར་ལྔ། མ་ཧཱ་མ་ཡ། སྤྱན་རས་གཟིགས་པདྨ་དྲ་བ། བདེ་ཆེན་རབས་གཅིག་ཡབ་བཀའ་ཡུམ་བཀའ་གཉིས། གདན་བཞི་ཡབ་བཀའ་ཡུམ་བཀའ་གཉིས། སྒྲོལ་མ་ཉེར་གཅིག་མ་དང།
བཅུ་བདུན་མ། རྡོ་རྗེ་ཕུར་བུ། ཀྱཻ་རྡོར་མན་ངག་ལུགས་ཡབ་བཀའ་ཡུམ་བཀའ་ལུས་དཀྱིལ་དང་གསུམ། ཀྱཻ་རྡོར་འགྲེལ་པ་་་་་་། མཚོ་སྐྱེས་ལུགས། ནག་པོ་ལུགས།གུར་རིགས་བསྡུས།བཅུ་བདུན་མ། རྣམ་འཇོམས་་་་་་་་་་།
ཚེ་དཔག་མེད་་་་་་་་་་་་་་་་་་་་་་་་་་་་་། དཔལ་མཆོག་རྡོར་སེམས། ཀུན་རིག་རྩ་བའི་དཀྱིལ་འཁོར། འཇམ་དཔལ་་་་་་་་་་་་་་་་་་་་་་གི་དཀྱིལ་འཁོར། ནམ་མཁའ་དྲི་མེད་ཆུང་བ་རིགས་བསྡུས།
སྤྱོད་རྒྱུད། རྣམ་སྣང་མངོན་བྱང། ཨ་ར་པ་ཙ་ན་་་་་་་་་་་་་་་་་་་་་་་་་་་་གསུམ་གྱི་དབང། རྣམ་འཇོམས་དཀར་པོ། ་་་་་་་་་་་་་་་་་་་་འོད་ཟེར་དྲི་མེད། གཙུག་ཏོར་

༄༅། ། དྲི་མེད་རྒྱས་འབྲིང་བསྡུས་གསུམ། དོན་ཞགས་ལྷ་ལྔ་དང། ལྷ་མངས། ཚེ་དཔག་མེད་ལྷ་དགུ། ཕྱག་རྡོར་འགྲོ་བཟངས། ཨུ་ཙརྱ་ཕ་རྣམས་དབང་མི་གྲངས་ཚད་ཉེར་ལྔ་ཚུན་ལ་གནང་བ་དང། གྲངས་ངེས་མེད་པའི་རྡོ་རྗེ་འཕྲེང་བ་ཚར་གཉིས་དང།
ཀྲི་ཡ་ས་མུཙྪ་ཚར་གཅིག་རྣམས་དང། རྗེས་གནང་སྒྲུབ་ཐབས་བརྒྱ་རྩ། རྒྱ་མཚོ་གཉིས་ཟུར་བཀའ་རྣམས་དང། ཁྲིད་སོ་སོའི་སྔོན་འགྲོའི་བྱིན་བརླབས་ཀྱི་བཀའ་རྣམས་ཀྱིས་གདུལ་བྱ་དཔག་ཏུ་མེད་པ་སྨིན་པར་མཛད་དོ།།
རྒྱུད་ཀྱི་བཤད་པ་ཡང་དཔལ་དུས་ཀྱི་འཁོར་ལོའི་བསྡུས་པའི་རྒྱུད་དང། རྩ་རྒྱུད་ཀྱི་དུམ་བུ་དབང་མདོར་བསྟན། གསང་འདུས་རྩ་བཤད། ཀྱེ་རྡོར་རྒྱུད་གསུམ།
བདེ་མཆོག་རྩ་རྒྱུད། བཤད་རྒྱུད་ཀུན་སྤྱོད། རྣལ་འབྱོར་རྒྱུད་དེ་ཉིད་བསྡས་པ་དང། སྦྱོང་རྒྱུད། རྡོ་རྗེ་འབྱུང་བའི་རྣམ་བཤད་ལ་སོགས་རྒྱ་ཆེར་གནང་ཞིང། མན་ངག་གི་ཁྲིད་བཀའ་ཡང། གཙོ་བོར་གསུང་ངག་ལམ་འབྲས་སྔ་ཕྱིར་གནང་པ་ཚར་ཉི་ཤུ།
གཞན་སྦྱོར་དྲུག། ཨུརྱན་བསྙེན། གསང་འདུས་རིམ་ལྔ། བདེ་མཆོག་དྲིལ་བུ་རིམ་ལྔ། ནག་པོ་རིམ་བཞི། རྡོ་རྗེ་རྣལ་འབྱོར་མའི་རྩ་དབུ་མའི་ཁྲིད། གཤེད་དམར་གྱི་སྤྲོས་མེད།
རྣལ་འབྱོར་བཞི་རིམ། འཇིགས་བྱེད་ཀྱི་རྭ་རྩེ་སེམས་འཛིན། བདེ་ཆེན་རལ་གཅིག་གི་རྫོགས་རིམས་སེམས་ཉིད་ངལ་བསོ། གཞན་

ཡང་ནཱ་རོ་ཆོས་དྲུག། ནི་གུ་ཆོས་དྲུག། སུ་ཁ་ཆོས་དྲུག། ཕྱག་རྒྱ་ཆེན་པོའི་སྐོར། སེམས་ཁྲིད། གཅོད་ཁྲིད། དམར་ཁྲིད། ཞི་བྱེད། རྫོགས་ཆེན། གདམས་ངག་ཟབ་མོའི་ཁྲིད་སྐོར་ཡང་ཤིན་ཏུ་མང་བར་གནང་ཞིང།
དེ་དག་གི་རྒྱུད་རྒྱ་གཞུང། བོད་གཞུང་མན་ངག་ཆ་ལག་དང་བཅས་པས་གདུལ་བྱ་རང་རང་གི་བསམ་པ་དང། སྐལ་བ་ཇི་ལྟ་བར་ཆོས་ཀྱི་ཆར་གྱིས་ཚིམ་པར་མཛད་ཅིང། རྗེ་འདི་ཉིད་སྔོན་གྱི་མཁས་པ་དག་གི་ལེགས་བཤད་སྔ་མ་རྣམ་ལ་གཅེས་སྤྲས་མཛད་པས་ཐུགས་རྩོམ་ཀྱང་རྒྱ་ཆེར་མ་གནང་ཞིང།
གདུལ་བྱ་འགའ་ཞིག་གི་ནན་གྱིས་ཞུས་པ་དང། ལེགས་བཤད་སྔ་མ་དག་གི་གསལ་བྱེད་དང། ཆ་ལག་ཏུ་འགྱུར་བ། ཐོགས་ཤིག་མཛད་པ་ནི།
བདེ་མཆོག་གི་བསྐྱེད་རིམས་བཤད་སྦྱར། ཀྱེ་རྡོར་གྱི་སྦྱང་གཞི་སྦྱོང་ཚུལ་གྱི་བཤད་སྦྱར། ཀུན་རིག་བཤད་སྦྱར། ཕྱག་ལེན་སྐོར་ལ། དུས་འཁོར་གྱི་སྒྲུབ་ཐབས་རྒྱས་འབྲིང་བསྡུས་གསུམ། དཀྱིལ་ཆོག།
དྲིལ་བུ་ལུས་དཀྱིལ། རྡུལ་ཚོན་ལྷ་ལྔ། ལུ་ཨི་པ། སྡོམ་འབྱུང། པཎ་དྲ་ན། གསང་འདུས་མི་བསྐྱོད་པའི་སྒྲུབ་དཀྱིལ། མཆོད་ཕྲེང། ཚེ་དཔག་མེད་འཆི་མེད་རྔ་སྒྲ། གཤེད་དམར་སྒྲུབ་དཀྱིལ། རྩེ་མོ་རིགས་བསྡུས།
དཔལ་མཆོག་རིགས་བསྡུས། རྡོར་དབྱིངས། མཁས་གསུམ་རྣམ་རྒྱལ། གཙུག་དགུ། ཀུན་རིག་རྣམས་ཀྱི་ཡིག་ཆ་ལ་ཕན་པའི་ཟུར་

༄༅། ། འདེབས་ལྷན་ཐབས་རེ་རེ་མཛད། ཚེ་དཔག་མེད་གྲུབ་རྒྱལ་མ་ལྷ་གཅིག་མའི་དབང་བསྐུར་ཚུལ། འཁོར་ཆེན་དམར་ལུགས་ཀྱི་ལྷན་ཐབས་དང་དེའི་ལུགས་ཀྱི་གཤིན་པོ་རྗེས་འཛིན། རྡོ་རྗེ་འཕྲེང་བའི་དབང་བསྐུར་ཚུལ།
ཡོ་གའི་རྣམ་བཞག་ཉུང་གསལ། འཇམ་དཔལ་རིགས་བསྡུས་ཀྱི་དཀྱིལ་ཆོག། སྒྲུབ་ཐབས་རྒྱ་མཚོའི་རྗེས་གནང་བྱེད་ཚུལ། འཇམ་དབྱངས་དཀར་པོའི་སྒྲུབ་ཐབས། སེང་གེ་སྡོང་ཅན་གྱི་སྒྲུབ་ཐབས་རྣམས་དང།
ཁྲིད་སྐོར་ལ། སྦྱོར་དྲུག་གི་ཁྲིད་རྒྱུན་གྱི་ཉམས་སུ་ལེན་ཚུལ་ལམ་འབྲས་ཀྱི་ཁྲིད་ཀྱི་ཟིན་བྲིས བདེ་མཆོག་ནག་པོ་པའི་རིམ་པ་བཞི་པ་དང། དཔྱིད་ཐིག་གི་ཟིན་རིས། རྩ་དབུ་མའི་ཁྲིད་ཡིག། དྲིལ་བུ་པའི་རིམ་ལྔའི་ཁྲིད་ཡིག་དང་བྱིན་བརླབས་བྱེད་ཚུལ།
ལུ་ཨི་པའི་རྫོགས་རིམ་བསྡུ་བ་གསུམ། སེམས་ཁྲིད་ཡིད་བཞིན་ནོར་བུ། གཤེད་དམར་སྤྲོས་མེད། ཐུགས་རྗེ་ཆེན་པའི་དམར་ཁྲིད། སུ་ཁ་ཆོས་དྲུག།གཅོད་གདན་ཐོག་གཅིག་མ་རྣམས་ལ།
ཁྲིད་ཡིག་རེ་རེ་དང། སུ་ཁ་དང་གཅོད་ཀྱི་ཁྲིད་ཀྱི་བྱིན་བརླབས་བྱེད་ཚུལ་རེ། གསོལ་འདེབས་སྐོར་ལ། སྦྱོར་དྲུག། བསྙེན་སྒྲུབ། སེམས་ཉིད་ངལ་བསོ། ནག་པོ་རིམ་མང།
དམང་ཁྲིད། སུ་ཁ་ཆོས་དྲུག། དྲིལ་བུ་རིམ་ལྔ། བདེ་མཆོག་དཀར་པོའི་ཁྲིད་རྣམས་ཀྱི་བརྒྱུད་པའི་གསོལ་འདེབས་རེ། གཞན་ཡང་

ཆོས་རྗེ་དཀའ་བཞི་པ་ལ་བསྟོད་པ་དང། དྲིས་ལན་གདམས་པ་སོགས་ཕྲན་འགའི་ཐུགས་རྩོམ་ཀྱང་ཡོད་དོ།། དེ་ལྟར་དགུང་ལོ་བཅོ་ལྔ་ནས་དེང་སང་དྲུག་ཅུ་རྩ་གཉིས་སུ་ཕེབས་པ་ཡན་ཆད་དུ་ཐུགས་དམ་ཟབ་མོ་ལས་མི་གཡོ་བའི་ངང་ལས་གདུལ་བྱ་དཔག་ཏུ་མེད་པ་སྨིན་གྲོལ་ལ་བཀོད་པས།
རྗེ་ཉིད་ལ་དབང་བཤད་མན་ངག་གི་བཀའ་དྲིན་ནོས་པའི་བསྟན་པ་འཛིན་པའི་སྐྱེས་བུ་དམ་པ་ཆེ་ཕྲན་སྣ་ཚོགས་ཀྱིས་མངའ་རིས་དབུས་གཙང་ཁམས་སོགས་ཀྱི་ཆར་ཁྱབ་པ་གྲངས་ལས་འདས་ཀྱང་ཆེ་ལོང་ཙམ་སྨོས་ན་སྐུ་ཆེ་བའི་སློབ་མ།
རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་དཔལ་ལྡན་ས་སྐྱ་པའི་གདུང་བརྒྱུད་བདག་ཆེན་ཆོས་རྗེ་དོན་གྲུབ་རྒྱལ་མཚན་པ་དང།
གློ་བློ་བདག་པོ་ཆོས་རྗེ་བློ་གྲོས་རྒྱལ་མཚན་པ་དང། ཆོས་རྗེ་ནོར་བུ་དགེ་འཕེལ་བ་ངག་དབང་རྒྱལ་པོ་པ། མངའ་རིས་བཞི་སྡེ་མཁན་པོ་ནམ་མཁའ་བརྟན་པ། རྒྱལ་གླིང་ཐང་གི་མཁན་པོ་རྣམ་རྒྱལ་དཔལ་བཟང་པོ་སོགས་དང།
སྡེ་སྣོད་འཛིན་པ་ཆེན་པོ་ཞ་ལུ་མཁན་ཆེན་ཆོས་རྗེ་རིགས་འཛིན་པ། ཁམས་ཀྱི་ཨ་དཀར་ཆོས་རྗེ་ཁམས་ཀ་བཞིའི་མཁན་པོ་ལྷ་གཡག་དབོན་པོ་དཀོན་མཆོག་གྲགས། དཔལ་འཁོར་བདེ་ཆེན་པའི་ཁང་གསར་བའི་ཆོས་རྗེ་བསོད་བློ་བ།
ཆོས་རྗེ་ཆོས་དབང་པ། ཆོས་རྗེ་དུས་འཁོར་བ་བསོད་གྲགས་པ། ཆོས་རྗེ་གོ་རམ་པའི་འཆད་ཉན་པ་དཀའ་བཅུ་པ་བསོད་རྒྱམ་པ། དཔལ་

༄༅། །འཁོར་སྡེ་ཆེན་གྱི་དབུ་མཛད་དགེ་འདུན་འཕེལ་བ། སྟག་ལུང་མཁན་ཆེན་བློ་གྲོས་རྣམ་རྒྱལ་བ། རྟིང་ཁེབས་མཁན་པོ་མི་ཉག་རབ་འབྱམས་པ་དཔལ་བཟངས་པ། པ་རྣམ་དགའ་བ་གདོང་གི་མཁན་རིན་ཆེན་དཔལ་བཟང་པ།
སློབ་དཔོན་རབ་འབྱམས་པ་ཆོས་བཟང་དང། དཀོན་མཆོག་བཤེས་གཉེན་པ། བསམ་གྲུབ་རྩེ་ཆོས་སྡེའི་མཁན་པོ་རབ་འབྱམས་པ་ཚེ་འཕེལ་བ། ནཱ་ལེནྜའི་སློབ་དཔོན་ཆོས་སྐྱོང་རྒྱལ་མཚན་པ་ལ་སོགས་པ་དང། ལོ་ཙཱ་བའི་སློབ་མ་ཡང།
བསམ་སྡིངས་ལོ་ཙཱ་བ་གྲགས་པ་བློ་གྲོས་པ། བཀྲ་ཤིས་རྫོང་ཁ་བ་ཆོས་རྗེ་བསོད་ནམས་རྒྱལ་མཚན་པ། ཞ་ལུ་ལོ་ཙཱ་བ་རྣམས་དང། རྟོགས་ལྡན་གྱི་སློབ་མ་ཡང། གྲུབ་ཐོག་ཀྱི་བརྒྱུད་པ་ར་ལུང་ཆོས་རྗེ་སངས་རྒྱས་དབོན་པོ།
མཁར་ཀ་སྐུ་སྐྱེ་ཀུན་དགའ་རྒྱལ་མཚན་པ། ཞ་ལུ་རྟོགས་ལྡན་བཀའ་བཞི་པ་སང་རིན་པ། རབ་འབྱམས་པ་བཀྲ་ཤིས་རིན་ཆེན། པ་རྣམ་པ་རྟོགས་ལྡན་ལྷ་བཙུན་པ་སོགས་དང། གསང་སྔགས་པ་ཡང།
ཞ་ལུ་བ་བླ་ཆེན་ཉི་མ་ཤེས་རབ་པ། བླ་ཆེན་བསམ་གྲུབ་རྒྱལ་མཚན་པ། བླ་ཆེན་ཉི་གྲགས་པ་བ། སློབ་དཔོོན་ནམ་མཁའ་འོད་ཟེར་བ། དབོན་པོ་བྱང་ཆུབ་བཀྲ་ཤིས་པ། ཆོས་རྗེ་བྱང་ཆུབ་ཆོས་ལྡན་པ། སྙེ་མོ་རུ་པ་ཆས་རྗེ་རབ་འབྱོར་པ།
ཤངས་སྲེག་ཤིང་མཁན་པོ། དཔལ་འཁོར་སྣེ་ཆེན་པ་དབོན་པོ་པྲཛྙཱན། ཆོས་

རྗེ་ཀུན་ཉི་པ། སློབ་དཔོན་དཔལ་བློ་བ། སློབ་དཔོན་རྒྱལ་ཡུམ་གསུམ་པ། དབང་ལྡན་ཆོས་འཁོར་བ་སློབ་དཔོན་རིན་བཟང་པ་སོགས་དང། རྒྱལ་མཁར་ལྷ་བོ་མཁན་ཆེན་བཀྲ་ཤིས་རྒྱལ་མཚན་པ། སྲད་བྲག་དམར་མཁན་པོ་ཆོས་རྗེ་ནོར་བུ།
ལྷུན་གྲུབ་ཆོས་སྡིང་མཁན་ཆེན་པ། མུས་པ་ཆོས་རྗེ་བློ་རིན་པ། ཆོས་རྗེ་དྭགས་པོའི་དབོན་པོ་ཆོས་ཀྱི་རྒྱལ་མཚན་པ། རྟིང་ཁེབས་མཁན་ཆེན་ཀུན་ཚུལ་བ། རོང་ཨེ་དམར་མཁན་ཆེན་པ། སྟག་ལུང་ཆོས་སྒོ་བ་དབོན་པོ་བྱང་བཟངས་པ་ལ་སོགས་པ་མདོ་སྔགས་ཀྱི་དགེ་བའི་བཤེས་གཉེན་སྐྱེ་དགུའི་འདྲེན་པར་གྱུར་པ་དུ་མ་བྱུང་པ་ཡིན་ནོ།།
ཕྱག་རྫས་ཀྱི་དངོས་པོ་ཕྱག་ཏུ་ཕུལ་བ་རྣམས་ཀྱང་སྔར་སྨོསཔ་ལྟར་ཐུགས་ཙམ་གསེར་སྐུ་རྡོ་རྗེ་འཆང་སོགས་དང།
བུ་ལུགས་བུ་སློབ་་་་་གཞན་ཕན་དང་འཕྲིན་ལས་་་་་་་་་་མང་པོ་ཞིག་འདིར་མ་ཚུད་འདུག་སྟེ་མཉེས་པ་ཡིན་ནམ་བསམ་ཀྱི་ཁྲིད་ཆེན་བཞིའི་བླ་མ་བརྒྱུད་པའི་རས་བྲིས་དབང་བཀའ་གསན་པའི་རྒྱུད་སྡེའི་དཀྱིལ་འཁོར་ཆེན་པོ་རྣམས་ཏེ་ཐུགས་དམ་རས་རིས་བྲིས་བརྒྱ་སུམ་ཅུ་ཙམ་བཞེངས་པ་དང།
ཕྱག་དཔེ་བུ་སྟོན་རིན་པོ་ཆེ་ཡབ་སྲས་ཀྱི་བཀའ་འབུམ། ས་སྐྱ་བཀའ་འབུམ་སོགས་བཞེངས་པ་དང།
གཙུག་ལག་ཁང་དང་རྟེན་བཞེངས། བླ་མ་རྣམས་ལའང་འབུ་བ་ཞབས་ཏོག་ཐུགས་དགོངས་རྫོགས་ཐབས། ཨེ་ཝཾ་ཆོས་ལྡན་སོགས་བླ་མའི་གདན་ས་རྣམས་སུ་མང་ཇ་བསྙེན་བསྐུར་བཀུར་།།

༄༅། ། རྩེ་མོ་དུས་འཁོར་སོགས་སྒྲུབ་མཆོད་འཛུགས་པ། ཡབ་ཡུམ་གྱི་དགོངས་རྫོགས་སོགས་དགེ་བའི་ཕྱོགས་འབའ་ཞིག་ཏུ་ཐུགས་བཞེད་བཞིན་ཉེ་གནས་རྣམས་ཀྱིས་ཀྱང་བཀའ་ལས་མི་འདའ་ཞིང་ཆུས་པར་སྒྲུབ་པར་མཛད་དོ།།
།།དེ་ལྟར་དཔལ་ལྡན་བླ་མའི་རྣམ་ཐར་ཆུ་གཏེར་ལས།། ཆུ་ཐིགས་ཙམ་ཞིག་དད་ལྡན་བློ་སློབ་མས་རྗེ་ཉིད་ཀྱི།། དྲུང་དུ་ཞུས་དང་བདག་ལའང་གསོལ་བ་ཐོབ་ཅེས་བསྐུལ།། དེ་ཡི་མཐུ་ལས་བདག་གིས་འདི་ལ་འབད་པ་བགྱིས།།
ཉིད་ཀྱི་གསུང་ལ་་་་་་་་་་་་་་་་་་་་།། དབོན་པོ་འཇམ་དབྱངས་ལ་སོགས་ལའང།། དྲིས་ཤིང་གཙད་པས་གངས་བར་གྱུར་པ་ཇི་སྙེད་རྣམས།། ཟླ་བའི་ངོས་ལ་རི་་་་་་་་།། ་་་་་་་སྐྱེ་དགུ་རྣམས་འདྲེན་རྡོ་རྗེ་འཆང།།
བསྟན་པའི་ཉི་མ་ད་དུང་ཐུབ་པའི་བསྟན།། ཡུན་རིང་གནས་དང་་་་་་་་སྨིན་གྲོལ་་་།། ་་་་་་་་་་་་་་་་་ཁྱད་པར་ས་གསུམ་ལུས་ཅན་ཀུན་གྱི་སྐྱབས།། དཔལ་ལྡན་ས་སྐྱ་པའི་རིང་ལུགས་རྒྱས་སླད་དུ།།
ཕྱོགས་འདིར་་་་་་་་་་་་་་་་་་་།། བརྩེ་བས་གདུལ་བྱའི་ཚོགས་ལ་རྗེས་བརྩེ་བས།། སྐུ་ཚེ་ས་འཛིན་དབང་པོ་ལྟར་་་་་་་་་་་་་་་།། རིམ་གཉིས་་་་ཟླ་བའི་འོད་

གསལ་ཞིང།། ཐུགས་རྗེའི་ཆུ་འཛིན་ལས་བྱུང་དམ་ཆོས་ཆར།། རྒྱུན་ཆད་མེད་པར་དབབ་པའི་བཀའ་དྲིན་སྩོལ།། ཅེས་པ་འདི་ནི་རྗེའི་ཞལ་སྔ་ནས་ཀྱི་དྲུང་དུ་ཡང། ནཱ་ལེནྜ་པའི་དུས་མཆོད་པ་བཅུ་གཉིས་པ་དང། ཚེས་བརྒྱད་པ་རྣམ་པས།
རྣམ་ཐར་ཞིག་གནང་དགོས་ནན་གྱིས་གསོལ་བ་བཏབ་པ་དང། བདག་ལའང་སྐད་གཉིས་སྨྲ་བའི་རྡོ་རྗེ་འཛིན་པ། དགེ་སློང་རིན་ཆེན་བཀྲ་ཤིས་སེང་གེའི་སྐུ་དྲུང་དུ་ཞུས་ཅེས་ཞེས་བསྐུལ་བ་ལ་བརྟེན་ནས་དགུང་ལོ་དྲུག་ཅུ་རྩ་གཉིས་ཡན་གྱི་རྣམ་པར་ཐར་པ་རེ་ཤིག་རྫོགས་པར་བགྱིས་ཤིང།
འདི་དག་་་་ཚིག་དོན་ཐམས་ཅད་ལ་ཐུགས་ཀྱིས་མ་ཁྱབ་པ་མི་མངའ་ཞིང་གསུང་གི་བདག་རྐྱེན་ལས་གྲུབ་པས་ཚོགས་སུ་ལུང་ཀྱང་གནང་བར་གསོལ་བ་བཏབ་པ་འདིའི།
རྩོམ་་་་་་་་་་་་་་་་་་་་་་་་་་་རྗེས་སུ་བསྟན་་་་་་་་་་པའི་ཞ་ལུ་པ། དགེ་སློང་འགོས་ལོ་ཙཱ་བ་རཏྣ་དྷརྨ་པཱ་ལ་བྷ་དྲ་ཞེས་བགྱི་བ་ཡིན་ནོ།། འབད་པ་འདི་ལས་་་་་་་་་་་་།།
རྣམ་དཀར་་་་་་་་་་་་་་་་མདངས་འཕྲོགས་གང་དེས་བདག།། མ་ལུས་འགྲོ་བའི་སྡུག་བསྔལ་མྱུ་གུ་གཅོད་མཛད་ཡེ་ཤེས་རལ་གྲི་མཆོག་བསྣམས་པ།། ་་་་་་་་་་་་་་་་་་་་་་་་་་་་་་་ཅིག།།
འདི་ནི་མེ་མཁའ་རྒྱ་མཚོ་ལ་འདས་ལོ་དྲུག་ཅུ་པ་ཕྲག་བདུན་དང་བརྒྱད་པའི་བདུན་ཅུ་བསྲེས་

༄༅། ། པ་དམར་སེར་ཅན་ཞེས་བྱ་བའི་ལོ་གྲོ་ཞུན་གྱི་ཟླ་བའི་ཚེས་བརྒྱད་ཀྱི་ཉིན་ཆོས་གྲྭ་ཆེན་པོ་དཔལ་ནཱ་ལེནྜར་གྲུབ་པའོ།། །།དགེ་ཞིང་བཀྲ་ཤིས་འཛམ་གླིང་རྒྱན་དུ་གྱུར་ཤོག།། ཤུ་བྷཾ །གཅིག་ཞུས།

